Ο ΝΕΟΣ ΜΩΥΣΗΣ
Σηκώθηκε να φύγει. Ο καιρός βάραινε για βροχή. Ψηλά είδε το μαύρο σύννεφο ν απλώνεται γρήγορο πάνω στον θολό ουρανό. Κι απλωνότανε με χίλιες άκρες, ή σα να χε αυτό άπειρα κρόσια, ζωντανά κρόσια, που κουνιόντουσαν σα να ψαχούλευαν...
Ξαφνικά το σώμα ή ο κορμός του σύννεφου αυτού, ένας μαύρος χοντρός όγκος, άνοιξε, άνοιξαν τα πλευρά του, κι ένα άλλο σύννεφο ξεπετάχτηκε, σταχτερό αυτό, και βγήκε σαν καπνός πυκνός, πυκνός. Αλλά τι βάθος έδειξε κείνη η σχισμάδα όταν το σύννεφο το σταχτερό έφυγε, τι μαυρίλα μέσα, τι βράχια, τι γκρεμνούς απαίσιους! Σα να ταν η κόλαση και περιόδευε, ταξίδευε!
Πάλι έκλεισε όμως. Αλλά τότε μια λάμψη πετάχτηκε σα λαμπερή βελόνα και χώθηκε στο σταχτερό το σύννεφο, που κάτω απλωνόταν...
Θα χουμε μπόρα, και μπάρα γερή! έκανε τρίβοντας τα χέρια του.
Και προχώρησε σιγά για να μπει σ έναν κήπο δημόσιο, κοιτάζοντας κάποτε ψηλά, για να δει μην ανοίγει ο ουρανός, έτοιμος να λυπηθεί άμα το βλεπε και γινόταν.
Ο κήπος ήταν έρημος. Αλλά πάντα σχεδόν, και όταν ήταν καλές ήμερες, έτσι έρημος βρισκόταν. Πάντα ήσυχος, χωρίς θόρυβο, χωρίς φωνή ανθρώπου. Τα δέντρα θορυβούσανε μόνο όταν φυσούσε άνεμος, και θορυβούσαν χωρίς στη βουή τους, στον αχό τους ν ανακατώνεται φωνή ανθρώπου, όπως θα γινότανε στις μεγάλες ερημιές, στα έρημα δάση.
Μια πνοή ανέμου ήρθε και τώρα, κι έκανε τα δέντρα, τα χαμόδεντρα, τα λουλούδια να κουνηθούνε, να κουνούν τα φύλλα τους, τα κλαδιά τους, όμοια με πουλάκια στην εμφάνιση των γονιών τους, που με φωνές κουνούνε, σαλεύουν τις φτερούγες ζητώντας τροφή.
Μια λάμψη γρήγορη, και μετά βροντή. Ψιχάλες αρχίσανε να ραντίζουν τη γη, να χτυπούνε τα φύλλα των δέντρων...
Αυτός ήταν σε έρημο δάσος, όπου βροχή έπεφτε. Κανείς άλλος απ αυτόν δεν υπήρχε κει. Μόνο μέσα στα πυκνά φυλλώματα κάποιο θηρίο θα φώλιαζε.
Αλλά να, απ τα πράσινα κείνα φυλλώματα, τα βαθιά, ένας Ευρωπαίος φάνηκε να βγαίνει με μια νέα κοντόσωμη.
Η ερημιά έφυγε, χάθηκε. Ο νέος ήταν κάποιος γνωστός του, παλιός συμμαθητής του, και η νέα μια νόστιμη ξανθούλα. Και ήρθανε γρήγορα στο μέρος που ο Φίλιππας βρισκότανε, για να βρούνε καταφύγιο κάτω απ το πυκνό πεύκο.
Δεν πίστεψε πως ήταν ερωμένη του, όχι. Σ αυτήν την πόλη σπάνια, μα πολύ σπάνια, να δει κανείς εραστές να βγαίνουν έτσι φανερά, μέρα, μαζί. Και γι αυτό πίστεψε πως θα ταν η αδελφή του ή καμιά στενή συγγενής του. Μα είχε τόσο νόστιμη αδελφή αυτός;
Και δεν είχε απατηθεί. Ηταν αδελφή του. Σε λίγο το μαθε. Και του χαμογελούσε αυτή δείχνοντας κάτι άσπρα δοντάκια, ριζάκια καρφωμένα σε τριανταφυλλένια ούλα.
Αυτός λυπήθηκε, γιατί δεν το ξερε από καιρό πως ο Σαδάκης είχε τόσο ωραία αδελφή! Και δεν ήθελε τη φιλία του, τον περιφρονούσε! ’ρχισε να εύχεται να μην πάψει η βροχή, και να διαρκούσε, να διαρκούσε...
Ηταν ευτυχισμένος, κολυμπούσε μες στην ευτυχία. Και κάποτε σα να τον σκέπαζε αυτή, του φερνε ζάλη, μισοπνιγόταν. Προσπαθούσε να προφυλάξει το ωραίο ξανθό κοριτσάκι, ενώ ο αδελφός της αδιαφορούσε, ή κοίταζε να φυλαχτεί αυτός.
Αλλ είχε ο αδελφός της κι ένα άλλο, μια άλλη σκοτούρα. Κάθε τόσο που αστραπές λάμπανε και βροντές γινόντουσαν, σαν ψηλά, πάνω στα θολά τα σύννεφα να τραβούσαν έπιπλα βαριά και χτυπούσαν τενεκέδες, αυτός πάθαινε ταραχή, πήγαινε μπρος πίσω.
Η ξανθούλα κοίταζε τον Φίλιππα, που κάτι όλο έλεγε, του είχε ανοίξει η όρεξη να πει και να κάνει τον έξυπνο, και του χαμογελούσε, του χαμογελούσε...
Αλλ όταν άρχισαν πιο πολλές οι βροντές και είδαν κεραυνό να πέφτει, ένας στύλος φωτεινός να τινάζεται κάτω και να συντρίβεται στον αέρα, τότε ο αδελφός της άρχισε να λέει πως πρέπει να πηγαίνει και ότι εκεί δεν μπορούσε να μείνει. Μαζί θυμήθηκε και πως τα δέντρα σέρνουν τους κεραυνούς. Και σ έναν δυνατό κρότο που σα γίνηκε πάνω απ τα κεφάλια τους, όρμησε να φύγει.
 Έλα, έλα! είπε στην αδελφή.
 Τι λες! Τρελή είμαι, να γίνω μούσκεμα!...
 Έλα, σου λέω!
 Δεν πάω πουθενά!
Μια αστραπή έγινε κι έπειτα μια βροντή τρομερή, που δεν ήταν όμοια με τον κρότο των τενεκέδων.
Αυτός το βαλε στα πόδια.
 Εγώ πάω, κάνε όπως θέλεις! είπε.
Ω, ω, πώς χτυπούσε η καρδιά του Φίλιππα!
 Για, τον βλάκα, της είπε, θα γίνει ελεεινός!...
’κουσε τη φωνή του να ναι τρεμουλιαστή.
Γύρισε και τον κοίταξε με τα πλάγια και από κάτω, με μια ματιά όλο γλύκα, ηδονή, και του είπε:
 Μα δεν ξέρετε πόσο φοβάται τους κεραυνούς! Τον πιάνει τρομάρα όταν τους ακούει! Στο σπίτι όλοι τον περγελούνε γι αυτό, αλλ αυτός πού!... το φόβο του!...
Αυτή ήτανε γενναία και όμορφη!
Την κοίταζε τώρα μες στα μάτια, κι έλεγε, προσπαθούσε να πει...
Αχ, πως ήθελε να μην έπαυε η βροχή, να εξακολουθούσε, και πιο δυνατή μάλιστα...
Και βρισκόντουσαν κοντά κοντά... Να τανε σ ένα δάσος έρημο!...
Αλλά να, πάνω σ αυτήν την ευχή, κάποιος φάνηκε να ρχεται τρεχάτος. Ο αδελφός της!
 Θα ρθεις; της φώναξε και στάθηκε σε απόσταση, μες στη βροχή.
 Όχι! Τρελάθηκα, νομίζεις!
Α, είχε νυχάκια, θύμωνε, αγρίευε!
Αυτός όμως, αντί να φύγει, ήρθε κοντά πάλι, να στεγαστεί κάτω απ το πυκνό και με γυρτά κλαδιά σαν ομπρέλα πεύκο. Και είχε έρθει καταβρεμένος, ελεεινός. Και σα να τα χε με τον Φίλιππα. Είχε σουφρωμένα τα φρύδια του και απέφευγε και να τον κοιτάζει. Και ο Φίλιππας, βλέποντάς τον έτσι, ούτε του είπε πια λέξη, αλλά κοίταζε κείνη.
Η βροχή όμως, η θεία βροχή, άρχισε να παύει. Έπαψε. Κι έγινε μια σιωπή τότε, που την αισθάνθηκε τόσο, μα σα να σώπασε μαζί και η καρδιά του να χτυπά.
Ο αδελφός και η αδελφή φύγανε. Τώρα τον χαιρέτησε ο αδελφός με γέλιο, εκείνη με χαμόγελο κι έβαλε το δάχτυλο στα χειλάκια της...
Έμεινε κοιτάζοντάς τους, ώσπου χαθήκανε. Τώρα;
Έμεινε σκεπτικός και κοίταξε, χωρίς να θέλει, μια λιμνίτσα που είχε σχηματισθεί κοντά σ ένα δέντρο και που γινόντουσαν πάνω της φούσκες πλήθος, όμοιες με μικρά ποτήρια βεντούζας.
Ο ουρανός άνοιγε, το γλυκό γαλάζιο του χρώμα πάλι φαινόταν. Μες στην καρδιά του, στο νου του κάτι τέτοιο ένιωσε να γίνεται, ένα σκοτεινό να φεύγει κι ένα φως να φαίνεται.
Θεέ μου, τι ωραία που ήτανε! είπε.
Νερά στάζανε, πέφτανε απ τα δέντρα. Ένα ψυχρό αεράκι εφύσηξε.
Αλλά να και ο ήλιος! Μια ακτίνα του ξεπετάχτηκε λαμπρά, θεία. Μα πώς του φάνηκε; Σαν τη ματιά της!...
Βυθισμένος στις σκέψεις του δεν είδε ότι είχε περάσει στο δρόμο του καφενείου που σύχναζαν οι φίλοι του. Και, όταν το είδε, στάθηκε και θέλησε να γυρίσει πίσω. Αλλά κάποιος που στεκότανε στην πόρτα του καφενείου τον είδε και τον φώναξε.
Ήταν ο Θεοφάνης, με τη μαγκούρα του τη χοντρή στα χέρια.
 Έλα δα! του είπε αυτός. Τι έγινες σήμερα! Η βροχή σ έκλεισε;
 ’σε, έχω κάτι δουλειές! Θα πάω τώρα για το σπίτι! Πλησιάζει και μεσημέρι!
Από κάτω απ το καφενείο, στο υπόγειο, ο χοντρός και φαφούτης ιδιοχτήτης του καφενείου έκανε γλυκά.
Στάθηκε ο Φίλιππας λίγο στη μέση της σκάλας, μες στη ζέστη και τη μυρωδιά τη γλυκιά π έβγαινε, και μίλησαν.
Ήταν κι αυτός, ο ιδιοχτήτης, απ τη συντροφιά που θα πήγαινε στα βάθη της Αφρικής, έχοντας αρχηγό τον Φίλιππα, για να ιδρύσουν το Ελεύθερο Κράτος!
Και δεν ήτανε νέος. Είχε αρκετά χρονάκια στη ράχη του. Αλλά τι είχε να κάνει; Θα πήγαινε κι αυτός στα βάθη της Αφρικής. Δεν ήταν όμως ο πιο ηλικιωμένος της συντροφιάς που θα κανε αυτό το κίνημα. Υπήρχε κι ένας άλλος, ακόμη μεγαλύτερος στην ηλικία. Και ήταν αυτός ο διπλανός του, ο Ζαχαρίας, ο παντούφλας. Χοντρός χοντρός, με τα βρακιά του να κρέμουνται πάντα, ο Ζαχαρίας είχε δώσει το λόγο του από καιρό ότι θα τους ακολουθούσε όπου πήγαιναν. Και ήταν ένας απ τους πιο μανιακούς για το ταξίδι, ή για την ίδρυση του Ελεύθερου Κράτους.
Πριν γίνει μέλος της συντροφιάς, είχε δώσει το ευρύχωρο μαγαζί του σε κάποιον που έβγαζε, ή που δίδασκε, το λόγο του Θεού να βγάζει κει τους λόγους του.
Και μόλις βράδιαζε, το παντουφλάδικο άλλαζε, έπαιρνε άλλη όψη, γινότανε διδασκαλείο. Και ο Ζαχαρίας ποτέ δεν έλειπε απ το κήρυγμα, πάντα ήταν πρωτοκαθεδρία. Κι έτσι, σιγά σιγά έπειτα, άλλο δεν έκανε παρά να μιλά κι αυτός για τον Πανάγαθο Θεό και να λέει ρητά του Ευαγγελίου. Αυτό το έκανε ίσαμε την ημέρα όπου ο Φίλιππας του μίλησε για τις φυσικές καλλονές της Αφρικής, για τα βάθη της Αφρικής σα να τα ήξερε. Και ο Ζαχαρίας τόσο μαγεύτηκε, που ευθύς βρέθηκε έτοιμος να πουλήσει τα σουβλιά, τα σφυριά και όλα τ άλλα του μαγαζιού του και να τους ακολουθήσει. Θα άφηνε ένα ποσόν, έλεγε, στη γυναίκα του και τα παιδιά του για να περνούνε κι έπειτα, άμα ετοιμαζόταν το κράτος, θα ερχότανε και θα τους έπαιρνε.
Και βιαζότανε να φύγει, βιαζόταν και όλο ρωτούσε τον Θεοφάνη, τον φίλο του Φίλιππα, πότε επιτέλους θα ξεκινούσαν.
Ο Θεοφάνης, πάλι, ήτανε σαν υπασπιστής του Φίλιππα. Αυτός όμως ήθελε και δεν ήθελε να φύγει. Μετά από κόπους και βάσανα, είχε κατορθώσει να πάρει το χαρτί του απ το γυμνάσιο και να γίνει φοιτητής, και του ερχότανε δύσκολο ν αφήσει την Ελλάδα και το καμάρι που χε πως ήτανε στο πανεπιστήμιο. Αλλ αγαπούσε όμως τις γυναίκες υπερβολικά, και ο Φίλιππας του χε πει ότι, όπως του διηγήθηκε κάποιος συγγενής του, που τα δε με τα μάτια του, εκεί, σ αυτά τα μέρη, βρισκόντανε διάφορες καλλονές, μαύρες, καφετιές, μελαψές, μελαχρινές, όλο φωτιά, και, το σπουδαιότερο, γυμνές! Ήξερε ο Φίλιππας πως μόνο μ αυτό θα τον τραβούσε να δεχτεί, γιατί, μ όλη την αγάπη που χε στις γυναίκες, ποτέ δεν είχε κατορθώσει να τα φτιάξει με καμιά. Και δεν ήτανε μέρα να μην τον απαντήσουνε να τρέχει πίσω από κανένα κοριτσάκι, που το βλέπανε να βαδίζει γρήγορα, όσο μπορούσε, για ν αποφύγει τη μορφή του, που δεν ήτανε διόλου, μα διόλου συμπαθητικιά. Κοντός με μακριά μύτη, ξανθός και μαλλιαρός τόσο, που μόλις λίγο μάγουλά έμενε άδειο απ τις τρίχες, κοντόφθαλμος με γυαλιά. Δυνατός όμως, με κάτι χέρια μακρύτερα απ όσο έπρεπε να ναι, και χοντρά. Κρατούσε πάντα μια μαγκούρα από σιδερόξυλο. Έσπαζε μαγκούρες, τις μαγκούρες των άλλων, στα μπράτσα του, και σε όλους ήταν άγριος και μόνο στον Φίλιππα άκουγε. Αλλά του φαινόταν αυτουνού πως ο Θεοφάνης όλο ζητούσε να σπάσει τα δεσμά του τα αόρατα, ή την αλυσίδα την αόρατη, που τον κρατούσε απ τη μύτη καθώς τις αρκούδες κι έκανε όπως αυτή.
Είδε ο Φίλιππας και τον παντουφλά, τον Ζαχαρία. Και τον είδε αυτόν να περπατά πάνω κάτω μες στο ευρύχωρο μαγαζί του μόνος.
 Καλώς τον, καλώς τον! είπε στον Φίλιππα. Κι ύστερα: Εγώ πάει, τα ξεπούλησα, πάει η παλιοδουλειά! Στον Οξαπεδώ την έστειλα! Όπως ο κύριος ημών Ιησούς Χριστός έβγαλε τα δαιμόνια απ τους δαιμονισμένους και τα ριξε στους χοίρους! Και τώρα είμαι χωρίς τα δαιμόνια, χωρίς το χρήμα!... τη σκέψη δηλαδή να κερδίσω χρήμα... Είμαι πρώτος και καλύτερος! Μην αργείς μόνο. Να πάμε να δούμε άλλον κόσμον και όχι σπίτια, τη μια πέτρα πάνω στην άλλη!...
Αυτά τα τελευταία λόγια ήτανε λόγια του Φίλιππα, που τα είχε μάθει, με άλλα πολλά μαζί, σαν τραγουδάκι.
Ο Φίλιππας είχε μείνει ξερός. Τον βεβαίωσε όμως πως θα γινόταν αυτό σε λίγο, αφού πρώτα κάτι πήγε να του πει, πως κακά έκαμε να βιαστεί...
 Τι λες! τι λες! του είπε αυτός. Απόφαση!...
Και ο Φίλιππας έφυγε.
Βλέπεις τι έκανες; είπε στον εαυτό του, καθώς πήγαινε με σουφρωμένα φρύδια σπίτι του. Να τα έργα σου!
Στο σπίτι τους βρήκε όλους στο τραπέζι να περιμένουν το φαΐ, που δεν ήταν ακόμα έτοιμο. Ο γαμπρός του, με τη μύτη του προς τα επάνω σαν έτοιμη ν αφήσει σάλπισμα, βρισκόταν, όπως πάντα, στη μέση, γεμάτος ευτυχία. Κάθισε και ο Φίλιππας στη θέση του χωρίς να βγάζει μιλιά, ή ν ανακατώνεται στις ομιλίες τους. Αλλά κι αυτοί πολύ σπάνια να του μιλήσουν, και μόνο κάποτε ο πατέρας του κάτι θα του λεγε. Ίσως έβλεπε αυτό και τον λυπότανε.
Όταν τους είδε πάλι μαζεμένους έτσι, και αγαπημένους, πάλι επεθύμησε το ταξίδι της Αφρικής, να φύγει μακριά τους, αλλ η επιθυμία του βρήκε τώρα γρήγορα ένα εμπόδιο: το προσωπάκι το ξανθό της μικρόσωμης κόρης...
Αυτοί μιλούσαν, και προπάντων ο γαμπρός του. Κι άκουγε ο Φίλιππας και τι λέγανε.
Αυτήν την ημέρα τα χανε με την πόλη που κατοικούσαν. Και βρίσκανε πως δεν ήταν κατάλληλη γι αυτούς, δεν είχε τίποτα καλό, ήταν πρόστυχη, βρόμικη...
 Πόλη είν' αυτή, έλεγε ο γαμπρός του, να μην μπορείς να βρεις άνθρωπο να μιλήσεις! Α, Αθήνα και πάλι Αθήνα!
 Αθήνα! έκανε η αδελφή του μ ένα τίναγμα μικρό του κεφαλιού. Αριστοκρατία!
 Τώρα βάζετε την Αθήνα! είπε και ο ένας αδελφός του, που χε σπουδάσει στην Αθήνα κι όλο γι αυτήν έλεγε.
 Μα μου φαίνεται, είπε και ο πατέρας του στον γαμπρό του, πως, ίσα ίσα, για τη δουλειά σου αυτό το μέρος εδώ σου χρειάζεται!
 Τι, τι λες; Μ αυτά εδώ τα ζώα; Μα δεν ξέρεις ότι το παν είναι το περιβάλλον; Ή νομίζεις πως είναι εμπορικά βιβλία να κάνει κανείς μια εφεύρεση! Ε, εδώ θέλει!
 Έτσι είναι, μίλησε και η μάνα του μ ένα θυμό, κοιτάζοντας τον άνδρα της. Εσύ νομίζεις πως η ζωή είναι φαΐ και ύπνος... Το περιβάλλον, η διασκέδαση, ο κόσμος ο καλός...
 Η αριστοκρατία! πρόσθεσε η αδελφή του.
 Ίσως! απάντησε ο πατέρας του τεντώνοντας το λαιμό του με μια κίνηση χήνας.
Ο Φίλιππας, άμα έφαγε, κλείστηκε στο δωμάτιό του αφήνοντας τους άλλους στο τραπέζι να μιλούν και να συζητούν.
Από καιρό είχε αρχίσει κάποτε να σκέπτεται πως η μεγάλη ιδέα για την ίδρυση του Ελεύθερου Κράτους εις τα βάθη της Αφρικής ήταν πολύ δύσκολη, ή καλύτερα ακατόρθωτη. Αλλά του ήταν αδύνατο να την αφήσει. Δεν μπορούσε. Κι άφηνε πάλι να την πιστεύει, όπως και τόσοι άλλοι, που τους είχε ποτίσει αυτή την ιδέα και περίμεναν ανυπόμονα πότε θ αρχίσει η εκστρατεία.
Τώρα όμως άλλαξε μεμιάς. Τα τείχη τα μεγάλα, που κλείνανε, στήριζαν αυτήν του την ιδέα, πέφτανε στην εμφάνιση του προσώπου της ξανθιάς κόρης, όπως τα τείχη της Ιεριχούς στην εμφάνιση της Κιβωτού. Αλλά κι ερειπωμένα έτσι, άρχισαν κάτι να του θυμίζουνε, να του λένε, όπως κάτι σα να λένε, να διηγούνται παλιά χαλάσματα δόξας, τα χαλάσματα των τειχών της Ιερουσαλήμ στους Εβραίους. Αυτός όμως έκλεισε τ αυτιά του σ όλα.
Αν θέλεις να γίνει δικιά σου, είπε στον εαυτό του, να τ αφήσεις αυτά! Κι έπειτα, το ξέρεις, δε γίνεται! Πάνε κείνοι οι καιροί, φίλε μου!... ’ργησες να ρθεις, τι να σου κάνω; Τώρα δω! Πρέπει να κοιτάξεις αλλιώς!
Περπατούσε πάνω κάτω μες στο δωμάτιο και στάθηκε να σκεφθεί, αλλ έμεινε χωρίς τίποτε να παρουσιαστεί στο νου του, σα να χανε σταθεί και οι σκέψεις.
Έτσι θα κάνω, είπε και ξανάρχισε το περπάτημα και, σα να κινηθήκανε μ αυτό και οι σκέψεις, άρχισε να σκέπτεται.
Και λυπήθηκε που δεν άκουσε προ ήμερων τον πατέρα του, αλλά μάλιστα θύμωσε που του είπε να πάει να μάθει λογιστική. Στη σκέψη όμως αυτή, πάλι ταράχτηκε κι αισθάνθηκε να του κόβεται η αναπνοή σα να του πιάσανε σφιχτά τη μύτη. Λογιστική, έμπορος! Πλούτη, κέρδη! Θεέ! Σα να είδε τ απάρθενα δάση της Αφρικής να τον φωνάζουν...
Το πρόσωπο της μικρόσωμης κόρης ήρθε να τον βοηθήσει, και κοντά μια σκέψη, που κάτι γιάτρευε.
Ναι, ναι, είπε, έτσι θα γίνει, έτσι!
Θα κανε τον έμπορο, αλλά θα γινόταν και φιλόσοφος, θα γραφε φιλοσοφίες, σκέψεις για το Σύμπαν!
Από καιρό το χε κι αυτό σκεφθεί. Και τώρα που του ήρθε, του ησύχαζε κείνο, που ζητούσε και τη δόξα. Αλλά, καθώς ησύχαζε κείνο, σκέφθηκε μη δεν είναι για φιλόσοφος, και θυμήθηκε πως όλοι στο σπίτι του τον λέγανε τρελό, ανόητο... Του το χε πει η υπηρέτρια η Σοφία.
’κου! έκανε όπως και τότε που τ άκουσε. Όμφακες εισί...
Αλλά σα να τον κλόνισε η γνώμη κείνη τώρα, και πήγε να την πιστέψει και ο ίδιος με απελπισία. Το χρύσωμα, που θα χρύσωνε το βίο του, το δε να χάνεται...
Μπα, είπε στον εαυτό του, λησμόνησες που προχτές, που μιλούσες με κείνους τους γέρους, με τι προσοχή άκουγαν τα λόγια σου; Γέροι πολύπειροι, γνωστικοί, και όχι κλούβια κεφάλια! Τούτοι εδώ με λένε τρελό, ανόητο, μα πού με ξέρουνε;
Στο νου του άλλα του ήρθαν για να του δυναμώσουν την καλή ιδέα που χε για τον εαυτό του: Τι λες, τι λες! έκανε.
Πήγε ν ανοίξει τα παράθυρα για ν αρχίσει να γράφει τις φιλοσοφίες του. Είδε, καθώς άνοιξε τα εξώφυλλα, τα σύννεφα πάλι να κλείνουν και τον ήλιο να χάνεται, και του ρθε έτσι να τα προστάξει, κι αιστάνθηκε να χει τη δύναμη να τον ακούσουν, τα σύννεφα να τραβηχτούνε για να φανεί πάλι ο ήλιος...
Κουρασμένος απ το γράψιμο και γιατί δεν έβλεπε πια, επειδή είχε βραδιάσει, σηκώθηκε και βγήκε στο παράθυρο να πάρει λίγο αέρα.
Ήταν ευχαριστημένος απ ό,τι είχε γράψει. Α, στους δικούς του θα τανε αυτό ντανγκ, κατακεφαλιά! Θα πήγαινε το σαγόνι τους στο αυτί τους. Και τότε τι θα λέγανε;
Και ο Φίλιππας κοντά στο παράθυρο σκεπτότανε, σκεπτόταν. Και η νύχτα ερχότανε βαθιά. Ο ουρανός, σκοτεινός, μαύρος, χωρίς φωσάκι, τίποτα. Στο δωμάτιό του είχε απλωθεί μια μαυρίλα. Ξαφνικά άκουσε κρότο πιάτων κάτω, πιρουνιών, και άφησε τις σκέψεις. Κατάλαβε πως ετοιμαζόταν το τραπέζι και κατέβηκε κάτω.
Αλλά γιατί του φάνηκε να είδε στα μάτια τους κάποιο περγέλασμα; Προπάντων ομως στη ματιά της αδελφής του του φάνηκε να το είδε καλά. Και ο πατέρας του τον κοίταξε με περίεργο τρόπο.
Σίγουρα, έκανε με το νου του, θα είδαν πως έγραφα και με περγελούν! Ε, οι βρομάνθρωποι! Αυτό είναι! Κείνη η βρομο-Σοφία θα τους το πε, θα κρυφοκοίταξε!
Σχεδόν ήτανε βέβαιος πως η Σοφία, ένα δουλικό κουτό και πονηρό, όπως το 'λεγε αυτός, θα τους το 'πε. Αυτό το δουλικό όμως του μαρτυρούσε τι αυτοί λέγανε γι αυτόν όταν βρισκόντουσαν μόνοι, που κρυφάκουγε. Αλλά και σ αυτούς, το ξερε καλά ο Φίλιππας, πάλι έλεγε τι έκανε αυτός, τι ώρα ερχόταν τη νύχτα, κι άλλα...
Πήγε να θυμώσει που τολμήσανε να τον δούνε περγελαστικά.
Κι αισθάνθηκε μάλιστα, μαζί με το θυμό του, τα δένδρα τα πάρθενα της Αφρικής να μαζεύονται γύρω του και σα να τον αγκυλώνανε, γιατί βρισκόταν εκεί. Αλλ αυτός τώρα τα διωξε όλα, έτριψε το μέτωπό του κι έφυγε σιγά. Ήτανε φιλόσοφος! Δεν ήταν πια εκείνος που ζητούσε να κατακτήσει και να ιδρύσει το Ελεύθερο Κράτος και να κάνει να τον τρέμουν τ άλλα, τα δουλικά κράτη. Είχε αλλάξει πολύ. Κι γι αυτό έμεινε ατάραχος, χωρίς να δίνει πολλή προσοχή σ αυτούς, σα ν άνοιξε κάποια άλλη αποθήκη που χε μέσα του, γεμάτη φιλοσοφία, ν άνοιξε δίνοντάς του και περιφρόνηση για κείνους που γελούσαν και υπομονή όσο να φτάσει κει που ήθελε.
Η άλλη αποθήκη, που ήτανε γεμάτη θυμό και παλικαρισμούς, είχε κλείσει. Όχι όμως από έλλειψη πράγματος, αλλ από έλλειψη αφεντικού. Ο αφεντικός είχε αρρωστήσει, έφυγε, την άφησε. Την εγκατέλειψε δηλαδή έρημη και δεν πουλούσε.
Και αυτή τη βραδιά ο γαμπρός του είχε το λόγο και μιλούσε, έλεγε, έλεγε για την εφεύρεσή του.
 Αυτή η εφεύρεση να πετύχει; Θα σείσει την οικουμένη! έλεγε. Δεν είναι παίξε γέλασε! Εδώ είναι! Και τότε...τότε θα δείτε τα εκατομμύρια πώς τρέχουν κι έρχονται!
 Κι έτσι είναι! είπε κι ο ένας αδελφός του. Για ο Έδισων...
 Ο Έδισων! έκανε περιφρονητικά ο γαμπρός του. Εγώ θέλω να πετύχει, που πιστεύω πως θα πετύχει αυτή η εφεύρεσή μου, και τότε βλέπουμε πόσο αξίζει κείνος και πόσο γω! Να πετύχει μόνο! Έπειτα εδώ το πράγμα φαίνεται, δεν είναι παιχνιδάκι, είναι εφεύρεση! Κάτι που... θα συνταράξει την οικουμένη, που... Μόνο αυτό σας λέω! Βάλτε με το νου σας, μόνο με το νου σας, ότι ούτε από κάρβουνο θα χουμε ανάγκη, ούτε από ατμό, ούτε απ εκείνο, ούτε απ εκείνο, ούτε απ εκείνο!...
Όλοι κοιμόντουσαν ακόμα το πρωί, που βγήκε να φύγει, εκτός απ την υπηρέτρια Σοφία, που την είδε να σφουγγαρίζει μ ένα πανί το βαμμένο πάτωμα της τραπεζαρίας. Κανένας άλλος δεν είχε ξυπνήσει. Και οι νεόπαντροι κοιμόντουσαν. Του ήρθανε στο νου, καθώς περνούσε απ το δωμάτιό τους. Αυτοί θα ξυπνούσαν κατά τας δέκα ή έντεκα. Ζωή και κότα, περνούνε! έλεγε γι αυτούς ο Φίλιππας. Και τους λέγαμε και νεόπαντρους, ενώ είχαν τρία χρόνια παντρεμένοι. Και πού παιδί!...
 Αυτή θα τα χωνεύει! είπε μια μέρα ο Φίλιππας στους γονείς του, που τους άκουσε να μιλούνε για τέτοιο πράγμα.
Η μάνα του φάνηκε να πειράχτηκε, αλλά δε μίλησε. Ο πατέρας του τού είπε όμως:
 Έλα, έλα, ντροπή!
Με τον γαμπρό του ο Φίλιππας δε μιλούσε καθόλου. Και στο δρόμο, όταν τον απαντούσε, περνούσε σα να μην τον ήξερε. Στο τραπέζι πάλι, πολλές φορές καθώς μιλούσε ο γαμπρός του, ο Φίλιππας σφύριζε σιγά, όπως σφυρίζουν οι μάγκες. Και το έκανε επιτούτο, γιατί είχε μάθει απ τη Σοφία πως είχε πει, όταν ήρθε από κάποιο ταξίδι του γάμου, που άκουσε τις τρέλες του Φίλιππα, ότι αυτός είναι ικανός να του βάλει θεογνωσία!
 Σα να θέλει να του χαλάσω τη φάτσα! είπε και ο Φίλιππας.
Η Σοφία, άμα ο Φίλιππας πέρασε πατώντας στα νύχια μην τη λερώσει, έτρεξε πίσω του.
 Κύριε Φίλιππα, μια κλωστή!...
Αυτός στάθηκε, και αυτή με τα βρεμένα της χέρια του έβγαλε την κλωστή.
Του φάνηκε όμως νόστιμη τώρα, σα να είχε αλλάξει. Και το φόρεμά της, ανοιγμένο στο λαιμό, άφηνε να φαίνεται μια άκρη πουκαμίσου, που δεν ήταν και πολύ καθαρή, αλλά...
Η μορφή της ξανθούλας παρουσιάστηκε στο νου του και τον έκανε να φύγει γρήγορα.
Ο δρόμος που χε πάρει πήγαινε ίσια στο σπίτι της ξανθούλας. Το ξερε.
’νθρωποι λιγοστοί ήτανε στο δρόμο, και αυτοί βιαστικοί πηγαίνανε στη δουλειά τους, χωρίς να προσέχουνε γύρω τους.
Και η μέρα ήταν ωραία. Ο ήλιος έλαμπε σε καθαρό καταγάλανο ουρανό. Οι δρόμοι όμως ήτανε γεμάτοι λάσπες και τα σπίτια βρεμένα. Τη νύχτα πάλι είχε βρέξει δυνατά αυτή τη φορά.
Η ενθύμηση της μικρόσωμης κόρης έκανε την καρδιά του να χτυπά ανήσυχα.
Για θυμήσου, είπε στον εαυτό του, πώς με κοίταζε!
Και σα να την είδε. Έγειρε κι αυτός λίγο το κεφάλι κάνοντας το κίνημα που έκανε κείνη και κοίταξε από κάτω και με τα πλάγια...
Τι σκανδαλιάρικο!... Α, εκείνος ο βλάκας, αν δεν ερχόταν, σίγουρα κει θα τα φκιαχνα!
Και φαντάστηκε για λίγο πως εκείνος δεν επέστρεφε, και η βροχή δυνάμωνε, οι κεραυνοί να πέφτουν πολλοί, πλήθος, και η φωνή τους να ταράζει την πλάση. Θα ερχόταν αυτή πιο κοντά του, να φυλαχτεί φοβισμένη. Θα την έσφιγγε σιγά, θα της έπιανε το χέρι θα... Θεέ!
Τίποτ απ αυτά. Ο δρόμος με τις λάσπες, τα βρεμένα σπίτια και οι λιγοστοί διαβάτες να πηγαίνουνε γρήγορα.
Απ το σπίτι της ξανθούλας, αποτυχία... Και είχε δει τα παράθυρα ανοιχτά και ήλπισε πως θα την έβλεπε. Μάλιστα κάποιο πρόσωπο μ ένα πανί στο κεφάλι και κάτασπρα μπράτσα βγήκε κι έβαλε στο παράθυρο μαξιλάρια.
Αυτή είναι! είπε αυτός. Νοικοκυρούλα...
Και κοντοστάθηκε.
Και τα γυμνά κάτασπρα μπράτσα πάλι φανήκανε να τοποθετούν άλλο μαξιλάρι...
Αλλ η ματιά του Φίλιππα, που την είχε κάνει όλο γλύκα, αντί να δει, ν αντικρίσει το ξανθό όμορφο κείνο προσωπάκι, αντίκρισε ένα πρόσωπο σκυλίσιο. Και πως τον κοίταζε! Σαν έτοιμο να γαβγίσει!
Έκανε το βήμα του γρήγορα κι έφυγε σα να τον κυνηγούσαν.
Μωρέ, τ ήτανε αυτή! Έχει γούστο να ναι αδελφή της! έλεγε με το νου του. Μα έχει τόσο άσχημη αδελφή; Πωπώ! Μα είναι μπουλντόκ, αδελφέ μου, μπουλντόκ!
Ζήτησε να βρει έπειτα τον Θεοφάνη στο σπίτι του, αλλά του είπαν πως είχε βγει πολύ πρωί έξω. Πήγε τότε στο κατάστημα του πατέρα του, ένα μικρό χαρτοπωλείο. Τίποτα και κει... Ο Θεοφάνης δεν είχε φανεί. Απ το καφενείο δεν πέρασε. Μα, και αν περνούσε, δε θα βρισκε ακόμα κανέναν.
Αυτοί πήγαιναν σα μεγάλοι κύριοι, τις ώρες που πλησίαζε το μεσημέρι, για να παίξουνε χαρτιά και να μιλήσουνε για το Ελεύθερο Κράτος. Κι έχασε ο Φίλιππας την ώρα του μιλώντας με τον πατέρα του Θεοφάνη, έναν γέρο γυναικά, που όλο για κορίτσια έλεγε.
Φεύγοντας απ εκεί απάντησε μια κηδεία. Και ήτανε φτωχικιά κηδεία. ’νθρωπος νέος, με κατάμαυρα μαλλιά, βρισκότανε στο φέρετρο. Και πίσω όλο μικρά παιδιά ακολουθούσαν πιασμένα απ το χέρι, κι ένα, το μεγαλύτερο, κορίτσι ως δεκατεσσάρων χρόνων. Και πιο πίσω μια γριά συντριμμένη απ τη λύπη, σκυφτή, που βάδιζε με κλονισμένο βήμα, μόνη, χωρίς να την κρατά κανείς. Μα και άλλος κανείς απ αυτούς δεν υπήρχε ν ακολουθά την κηδεία.
Θα ταν αδελφός τους, σκέφθηκε ο Φίλιππας, και παιδί της γριάς, που θα τους ζούσε ίσως.
Και θύμωσε. Α. ο Θεός, αυτή η άγνωστη δύναμη, είναι κακούργος, κακούργος!
Για λίγο ακολούθησε την κηδεία.
Όσο έβλεπε τα παιδάκια, το κορίτσι και τη γριά, τόσο πειραζόταν. Και ξαφνικά, σα να ελευθερώθηκε από κάτι, του ήρθε να διατάξει τον νεκρό να σηκωθεί, να γυρίσει πάλι στη ζωή. Αν και αισθάνθηκε για μια στιγμή αδυναμία να το κάνει, όπως ο άνθρωπος που θέλει να βοηθήσει φτωχό και βρίσκει τις τσέπες του άδειες, το έκανε, τον πρόσταξε. Στηλώνοντας άγρια το μάτι στον νεκρό, τον διάταξε να σηκωθεί...
Αλλ ο νεκρός έμεινε, ή ξακολουθούσε να μένει, ακίνητος και να τον πηγαίνουνε γρήγορα.
Στο σπίτι του πήγε όταν πλησίαζε το μεσημέρι. Στο σαλονάκι, άμα ανέβηκε, είδε κάτι δεσποινίδες γνωστές της οικογένειάς του. Ούτε τις χαιρετούσε ποτέ, μα κι αυτές ούτε τον κοιτάζανε διόλου, για να τις χαιρετήσει. Τον αποφεύγανε σα να χε κάποια μεγάλη αρρώστια, που κι ένας χαιρετισμός θα τους την έδινε.
Αλλ αυτή τη φορά οι δεσποινίδες τον κοιτάξανε, με μια όμως περιέργεια που είχε, έτσι του φάνηκε, και μια δόση γέλιου.
Ανέβηκε στο δωμάτιό του πειραγμένος και πάλι βγήκε και κατέβηκε. Δεν μπορούσε να το χωνέψει αυτό... Και χώθηκε στην τραπεζαρία κοιτάζοντας δεξιά και αριστερά, όμοιος με λαγωνικό, και άρχισε να ψάχνει. Σ ένα κουτί που άνοιξε δε βρήκε τσιγάρα: Όλα τα καταπίνει το χτήνος! είπε για τον γαμπρό του.
’νοιξε άλλο... Χαρά του τώρα. Είδε πούρα!
Έβαλε τρία στην τσέπη και πήρε άλλο, τ άναψε και βγήκε στο διάδρομο. Μυρουδιά πούρου γέμισε τον αέρα. Την οσφράνθηκε με ευχαρίστηση διπλή... Διπλή, γιατί κι άλλοι θα τη μυρίζανε. Θα πήγαινε στα ρουθούνια κείνων που ήτανε μες στο σαλονάκι. Και οι δεσποινίδες θα λέγανε που θα τον βλέπανε με το πούρο:
 Για δε τον, πούρο καπνίζει!
 Αυτό του λειπε! θ απαντούσε η αδελφή του.
Α, η μουσίτσα αυτή δεν τον χώνευε, αυτή όλο τον κατηγορούσε στις φιλενάδες της. Και όμως, αυτός ποτέ λόγο κακό δεν της είχε πει...
Και ο Φίλιππας, με το πούρο στο στόμα, πέρασε απ έξω απ το σαλονάκι.
Κείνη τη στιγμή μέσα το ρολόγι άρχισε να χτυπά...
Έγινε τότε στο σαλονάκι ένας θόρυβος μικρός.
 Μα καθίστε ακόμα, καθίστε λίγο ακόμα! άκουσε ο Φίλιππας, που είχε σταθεί απ έξω χωρίς να φαίνεται, να λέει η μάνα του.
Και η φωνή του γαμπρού του, έπειτα, βαριά, σοβαρή:
 Μα κι εγώ δεν ετελείωσα ακόμα! Πώς θα φύγετε!
Έγινε ησυχία, αφού είπαν λίγα λογάκια.
Και ο γαμπρός του μίλησε, ή ξακολούθησε την ομιλία του που είχε διακόψει ο χτύπος του ρολογιού.
Μα τι λέει αυτός; είπε και ο Φίλιππας και πλησίασε πιο κοντά για ν ακούσει.
’κουγε τι ο γαμπρός του έλεγε, και τα ξανάλεγε αλλαγμένα και μαζεμένα με το νου του, ή καλύτερα στον εαυτό του, σαν αυτός, ο εαυτός του, να μην τα είχε ακούσει:
 Και κάνει έτσι, και δε βρίσκει το πορτοφόλι του!...Το χε αφήσει στ άλλο σακάκι. Πώς να κάνει; Ο υπάλληλος του τραμ όμως του δίνει ένα εκατοστάρικο. Ο υπάλληλος του τραμ του δίνει ένα εκατοστάρικο! Τ άκουσες; Θεέ, φύλαγε!...
Και η φωνή της μάνας του:
 Το παρουσιαστικό, καλέ, το παρουσιαστικό! Αυτό είναι κάτι!
Ύστερα η φωνή της αδελφής του:
 Τι κάτι! Είναι το όλον...
Μπράβο σας, το βρήκατε! έκανε και ο Φίλιππας φεύγοντας.
Κλείστηκε πάλι στο δωμάτιό του, άμα έφαγε, κι έπεσε κει σε σκέψεις. Δεν ήτανε διόλου ευχαριστημένος απ το τρέξιμό του, τίποτα δεν είχε κάνει. Και του φαινόταν πως, όσο ο καιρός περνούσε και δεν έβλεπε την ξανθούλα, αυτή απομακρυνόταν απ αυτόν, πήγαινε να σβήσει, να χαθεί, και τον στενοχώρησε αυτό πολύ πολύ.
Τον Θεοφάνη τον είχε βρει και περάσανε μαζί απ το σπίτι της. Αλλ αυτή τη φορά τα παράθυρα ήταν κατάκλειστα. Και υπήρχε μια ησυχία πεσμένη, όχι μόνο στο σπίτι της, αλλά και σ όλη τη γειτονιά. Και ήταν κι ερημιά, σα να το χανε ρίξει όλοι κει στον ύπνο. Απ το αντικρινό όμως σπίτι, μια γριά φάνηκε πίσω απ τα γυαλιά του παραθύρου να κοιτάζει καλά, με προσοχή, κρατώντας το τραβηγμένο λίγο κουρτινάκι...
- Για κοίταξε, του χε πει ο Θεοφάνης, που την είδε. Το λαδικό μάς πήρε μυρουδιά, βάζω στοίχημα! Αυτά τα λαδικά μοιάζουνε με τα λαγωνικά και τα μαντρόσκυλα, έχουνε φοβερή όσφρηση!
Και στο δρόμο τού κανε και τον συμβουλάτορα. Τον συμβούλεψε να φυλάγεται όσο μπορούσε απ τα λαδικά της γειτονιάς, γιατί αυτά κυνηγούν άγρια, αλύπητα τους ερωτευμένους. Τόπο δεν τους αφήνουνε να σταθούνε. ’μα μυριστούν αγάπη, εννοούνε να την καταστρέψουν. Και την καταστρέφουν!
Και του είπε πως μην κι αυτουνού την αγάπη του, μια που ο Φίλιππας την ήξερε, μην αυτές δεν του την είχανε χαλάσει και τον κάνανε να μην περνά πια απ το σπίτι της; Είχανε βάλει λόγια, πιάσανε τον πατέρα του, γινήκανε φασαρίες.
Ο Φίλιππας ήξερε όμως καλά την αιτία που άφησε την αγάπη του ο Θεοφάνης και δεν ξαναπέρασε πια απ το δρόμο της.
Μια μέρα, καθώς περνούσε χτυπώντας τη μαγκούρα του στο πλακόστρωτο πεζοδρόμιο, ένα χέρι φάνηκε ψηλά να βγαίνει από παράθυρο, κρατώντας ένα αγγείο... Κι ύστερα ο Θεοφάνης βρομούσε μια ώρα μακριά σαν τους αποπάτους των σχολείων.
Ο Φίλιππας το μαθε αυτό από κάποιον που καθόταν κοντά στην αγάπη του Θεοφάνη, ποτέ όμως δεν του το είπε, ούτε σε άλλους, για να μην τον προσβάλει.
Τώρα γέλασε, που του ρθε στο νου, αλλ είπε γρήγορα στον εαυτό του:
 Για κοίταξε να μην το πάθεις και συ...
 Εγώ, εγώ να το πάθω; Δε θα μείνει τζάμι για τζάμι και πόρτα για πόρτα...
 Καλά, καλά, θα σκεφτείς πώς πρέπει να κάνεις! είπε στον εαυτό του με θυμό, γουρλώνοντας τα μάτια και δείχνοντας τα δόντια άγρια.
Και σκέφτηκε πώς έπρεπε να φερθεί, τι έπρεπε να κάνει. Επιμονή και φρονιμάδα ήθελε και θα την κέρδιζε. Αυτή, το ξερε ο Φίλιππας, δεν ήταν από πλούσια οικογένεια, και θα τανε δικιά του αν επέμενε. Και άμα έβλεπε απ αυτή λίγη αγάπη, θα ριχνότανε στη δουλειά, θα κανε ό,τι του λεγε ο πατέρας του...
Φαντάστηκε ύστερα πως τα είχε φτιάξει και ότι την πήρε και γυναίκα του. Ζούσανε μια ζωή θεία, ουράνια. Έβλεπε κοντά του το ξανθό κείνο κεφαλάκι, το ωραίο πρόσωπο, και πάντα να τον κοιτάζει με κείνη τη γλυκιά ματιά, τη σκανδαλιάρικη. Και αυτός είχε γίνει, ή άρχιζε να γίνεται, ένας φιλόσοφος φοβερός και τρομερός, που όλα να τα βρισκε αυτός, τίποτα να μην άφηνε πια κρυφό απ το μεγάλο μυστήριο...
Μια φωνή, ένα κλάμα που γινε κάτω τον έβγαλαν απ αυτά. Στάθηκε κι ακροάστηκε: Πάλι, πάλι τη χτυπούν, είπε.
Ήταν η φωνή της Σοφίας, που έκλαιγε.
’νοιξε γρήγορα το παράθυρο και, κρατώντας τα φύλλα με τα γυαλιά, έμεινε ακούοντας.
Τι κόσμος, τι κόσμος! έκανε ύστερα με αγανάχτηση, κλείνοντας τα γυαλιά. Για φτύσιμο είναι όλος!
Και πάλι, πάλι του ρθε η παλιά του ιδέα για το Κράτος το Ελεύθερο , και τώρα την είδε πιο μεγάλη, πολύ πιο μεγάλη απ τις φιλοσοφίες του για το Σύμπαν. Α, αν γινόταν αυτό, κι έπρεπε να γίνει, τι ωραίο θα τανε! Κανείς δε θα χτυπούσε υπηρέτη. Μα θα είχανε πρώτα υπηρέτη; Δε θα είχανε. Τίποτα τέτοιο! Ελεύτεροι όλοι και σεβαστοί. Θα έκανε αυτός τους νόμους, νόμους όμως μια φορά! Ήξερε τι θα έκανε, αλλά...
Και ο Φίλιππας χαμογέλασε πικρά, σαν άνθρωπος που θυμάται χώρα ωραία, αγαθή, ειρηνική, όπου έζησε ευτυχισμένος και όπου δεν μπορεί πια να πάει, και είπε κουνώντας το κεφάλι: ’σ τα τώρα αυτά, άσ τα, πάνε!
Οι πράσινοι όμως αγροί ήταν εμπρός του, ο μεγάλος ποταμός κυλούσε τα σκοτεινά νερά του, και πέρα στις όχθες τις αντικρινές μαύριζε το μεγάλο δάσος.
Περπάτησε πάνω κάτω γρήγορα, έπειτα πλησίασε και κόλλησε το μέτωπό του στα γυαλιά του παραθύρου κι έμεινε έτσι λίγο.
Πάλι κινήθηκε, έφυγε απ το παράθυρο, αλλά ξαφνικά στάθηκε: Βρε, έκανε. Αλήθεια, λησμόνησα τη μαντικιά μου δύναμη! Για να δούμε...
Και γρήγορα ξαπλώθηκε στο κρεβάτι του κλείνοντας τα μάτια.
Προσπάθησε να μη σκέπτεται, σκέψη να μην περνά καμιά απ το νου του ή να μην κινείται...
Και το κατόρθωσε. Και δεν πέρασε πολύ και να, σα μέσα στο σκοτάδι που χε απλωθεί στα μάτια του, να γίνηκε κάποια ζωή. Το σκοτάδι άρχισε να φεύγει, και κλαδιά με καταπράσινα φύλλα είδε να χουν πιασμένα έναν τοίχο...
’νοιξε τα μάτια του: Να δεις, είπε στον εαυτό του, ότι θα έχω λύπες, στενοχώριες!
Και πάλι έκλεισε τα μάτια του.
Μια αυλή παρουσιάστηκε τώρα κι ένα παιδάκι κοντά σε μια σκάλα ξυλένια να φυσά ένα μύλο κάνοντάς τον να γυρίζει... Χάθηκε όμως γρήγορα αυτό, κι ένα βαπόρι μεγάλο φάνηκε να πλέει νύχτα, έχοντας στα πλάγια του κάτι μεγάλα στρογγυλά πράγματα φωτεινά, που πετούσανε σπίθες πολλές, πλήθος. Σβήσανε όμως σε λίγο αυτά, και το βαπόρι άρχισε να προχωρεί μες στα σκοτεινά, μαύρο κατάμαυρο, και σα να είχε βγει και στην ξηρά. Και σιγά σιγά τον πλησίασε, ήρθε κοντά του, μα κοντά του τόσο, που αισθάνθηκε τη ζέστη της μηχανής, τη μυρουδιά του βαποριού.
Τινάχτηκε, ανοίγοντας γρήγορα τα μάτια: Μπα, έκανε, τι να σημαίνει άραγε αυτό;
Και για την ξανθούλα τίποτα, τίποτα δεν είδε. Και αν έκανε να μην πιστέψει τώρα πράγματα που πίστευε, θυμήθηκε γρήγορα πως αυτό γινόταν και όταν ζητούσε και για την Αφρική να μαντέψει, ή να του παρουσιαστεί με συμβολικές εικόνες, ότι θα πάει. Τίποτα και τότε. Σκοτάδι έμενε στην ερώτησή του, σκοτάδι. Και τότε έλεγε με πείσμα: Και όμως, εγώ θα πάω...
Και τώρα έκανε με θυμό και μη θέλοντας να πιστέψει ότι ήταν άρνηση αυτό: Εγώ θα επιμένω και θα την πάρω!
Περπάτησε μες στο δωμάτιο, αλλά, μετά δύο γύρους που έκανε, πήγε και πλάγιασε.
Θα δω πάλι, είπε κι έκλεισε τα μάτια του.
Τίποτα, τίποτα. Σκοτάδι!
Επέμενε. ’νοιξε τα μάτια, κι επειδή τα αισθάνθηκε κουρασμένα πολύ, τα τριψε. Και πάλι τα έκλεισε. Αλλά πάλι μόνο το σκοτάδι είδε. Ούτε το μικρό φωσάκι να περνά τρεχάτο...
Ξαφνικά όμως μια μυρουδιά, μια αποφορά ψοφιμιού ή βρόμικου κρέατος του ήρθε δυνατή στα ρουθούνια, σα να του πήγαν κοντά του, κοντά στη μύτη του, κάτι τέτοιο.
’νοιξε γρήγορα τα μάτια και πετάχτηκε: Μπα, μπα, τ είναι αυτό;
Μύρισε να δει μήπως κάπου κει ήταν τίποτα βρόμικο, κανένας ποντικός ψόφιος, αλλ η αποφορά κείνη είχε χαθεί.
Ήταν πειραγμένος, γιατί νόμισε πως αυτό κάτι κακό έλεγε γι αυτή, για τη μικρόσωμη κόρη. Και όσο κι αν προσπαθούσε να πει πως έτσι θα τυχε και θύμιζε στον εαυτό του πως η οικογένειά της είχε καλό όνομα, δεν μπορούσε να το διώξει απ το νου του. Επιτέλους βαρέθηκε: Βρε, δεν τις αφήνεις αυτές τις κουταμάρες!... είπε σχεδόν δυνατά.
Του ήρθε να βγει, αλλά κρατήθηκε. Οχι, έπρεπε να εργαστεί λίγο. Κι αυτό θα του κανε διπλό κακό. Ένα που θα εργαζότανε για τον εαυτό του τα καλά κόπω κτώνται κι ένα που ο πατέρας του, που θα βλεπε αυτό, ή θα του το λεγαν, θα καταλάβαινε ότι ο γιος του άλλαξε.
Παρατήρησε όμως, καθώς άνοιξε το συρτάρι του, κάποια ανωμαλία, αταξία μέσα κει, στα χαρτιά του...
Μπα, μπα! Τ είναι αυτό!... είπε.
Αυτός δεν τα χε βάλει έτσι, ανάποδα, τα γραμματόσημα χυμένα. Κάτι γραμματόσημα που μάζευε μεταχειρισμένα και που τα χε κάτω από τα χαρτιά του τα είδε σκορπισμένα στο συρτάρι.
Κάποιος έβαλε δω χέρι, είπε τρέμοντας απ την ταραχή του. Τ άνοιξαν μ αντικλείδι! Δε χωρεί αμφιβολία, να τα, να τα!... Μα ποιος να τ άνοιξε. Αυτοί, όχι. Ίσως η Σοφία, που λυπόταν, αυτή, αυτή, θα τη βάλανε...
Η ταραχή του μεγάλωσε. Θυμήθηκε το χαμόγελο της αδελφής του, τα γελαστά μάτια των άλλων: Με περγελούσαν, εμένα, αυτοί... Κι έχει γούστο να τα δωσαν και στις φιλενάδες τους, τις καρακάξες εκείνες, να τα διάβασαν...
Αν τους είχε κείνη τη στιγμή στα χέρια του, θα τους έπνιγε.
Μια ιδέα του ήρθε, για να τον στενοχωρήσει πολύ: Μην, επειδή δεν ήταν καλά, γελούσαν;
Και θύμωσε περισσότερο ή, καλύτερα, βίασε τώρα τον εαυτό του να θυμώσει ακόμα πιο πολύ, για να σκεπάσει με θυμό αυτήν του την ιδέα.
Αυτοί να καταλάβουν εμένα; Μα τώρα κουτός είσαι; Αυτοί είναι όλοι ηλίθιοι! Δεν το χεις καταλάβει; Αυτοί! Αυτοί να καταλάβουν εμένα!... Εμένα το κεφαλάκι τους, το μυαλάκι τους με νομίζει τρελό, κουτό, ενώ εγώ είμαι το αντίθετο. Το αντίθετο! Εγώ είμαι...
Εκείνο που ήθελε να πει έμεινε στο νου του, κι έτσι το δε σα ζωγραφιά μέσα σ αυτόν. Αλλά, σα να ξύπνησε κείνη τη στιγμή το μάγκικο πνεύμα του, είπε στον εαυτό του: Έλα, πάψε τώρα και μας ζάλισες, μεγάλε προφήτη, Μωυσή...
Σηκώθηκε και πήρε τα χαρτιά του: Θα τα σχίσω!
Και διάβασε τι είχε γράψει πηγαίνοντας κοντά στο παράθυρο. Τα βρήκε καλά και λυπήθηκε να τα σχίσει. Αλλ αφού τα χαν διαβάσει άλλοι;
Και τα σχισε βλαστημώντας.
Δε θα λεγε τίποτα, ούτε στη Σοφία, αλλ ήξερε τι θα κανε.
Τίποτα δεν είχε σκεφτεί, αλλά είχε πεποίθηση στον εαυτό του πως, άμα το σκεπτόταν, κάτι θα βρισκε.
Σε λίγο όμως ρώτησε τον εαυτό του:
 Την έβαλαν ή μόνη της το κανε; Πάντα...
 Θα το βρω, θα το βρω... απάντησε νευρικά κουνώντας το κεφάλι.
Και κάθισε πάλι στο γραφείο του για να γράψει. Ό,τι έγραφε θα το κρυβε καλά...
Αυτή τη φορά ευχαριστήθηκε ακόμα περισσότερο. Αλλά πάνω στο γράψιμο νόμισε πως κάποιος, κάτι αόρατο, τον βοηθούσε.
 Ναι, θα γίνω, είπε σε μια στιγμή που κάθισε ν αναπαυθεί, και συ θα με βοηθήσεις. Το ξέρω. Όχι πως υποτάσσομαι, όχι!... Με ξέρεις και σε ξέρω...
Κι αισθάνθηκε, λέγοντας αυτά, πως ήταν κοντά του κείνη η άγνωστη δύναμη και μαζί πως ήτανε γνωστός της πολύ, δικός της, ο χαϊδεμένος της. Και πως αυτή δεχόταν, άκουγε τι της έλεγε.
Αλλ όταν θέλησε να γράψει αυτό που αισθάνθηκε, γιατί του άρεσε, αν και δεν πήγαινε με κείνο που έγραφε, του φάνηκε ότι, καθώς το έγραφε, κάτι σα γέλιο να έβγαινε απ την κάθε γραμμή!...
Όταν έφυγε, κανείς δεν ήτανε στο σπίτι, εκτός απ τη Σοφία.
Στο δρόμο, λίγα βήματα απ το σπίτι του, συνάντησε τον Ζαχαρία τον παντουφλά, με δυο άλλους, αγνώστους. Αλλ ο Ζαχαρίας ο παντουφλάς ήταν εκείνος ή κάποιος κύριος επίσημος; Φορούσε τώρα ημίψηλο, και μαύρος μακριός ζακές τύλιγε το σώμα του, αγκάλιαζε τη χοντρή του κοιλιά.
’μα είδε τον Φίλιππα, τον πλησίασε, αφήνοντας τους συντρόφους του:
 Πάνε, πάνε, του είπε, τα σφυριά και τα σουβλιά! Τα στειλα στους δαίμονες! Και είμαι έτοιμος για κει!.. Εμπρός, εμπρός! Πότε λες; Πρέπει να του δίνουμε! Για να κάνουμε την ζωήν εκείνην, την ωραίαν ζωήν! «Μη κτήσασθε χρυσόν, μηδέ άργυρον, μηδέ χαλκόν εις τας ζώνας υμών!» Αυτό λέει ο Κύριος ημών Ιησούς Χριστός!...
 Λοιπόν; τον ρώτησε ο Φίλιππας αποφεύγοντας ν απαντήσει.
 Τι λοιπόν! Να, πότε θα του δίνουμε για κει, για την χώραν την ευλογημένην, την γην της επαγγελίας;
 Και πού πας τώρα;
 Να, πάω μ αυτούς τους κυρίους, για να τους δείξω ένα σπίτι που πουλιέται. Κάνω, βλέπεις, προσωρινά τον μεσίτη. «Τι να ποιήσωμεν ίνα ζωήν αιώνιον κληρονομήσωμεν;» Έτσι είχαν ρωτήσει τον Κύριον ημών Ιησούν Χριστόν.
Πάνω σ αυτό οι σύντροφοί του τον φώναξαν κι αυτός αναγκάστηκε να τ αφήσει στη μέση και να πάει μαζί τους.
Θα τα πούμε κει, του φώναξε, στο καφενείο!
Ο Ζαχαρίας με τους δυο άλλους μπήκανε σε κάποιο στενό δρόμο, ο Φίλιππας προχώρησε για το σπίτι της μικρόσωμης κόρης.
 Δεν είναι καλά αυτός, είπε για τον παντουφλά, αυτός παλάβωσε στα γερά! Και τι φταίω εγώ!
Βάδιζε χωρίς όρεξη όμως. Επιθυμούσε να μην ήτανε μόνος, να είχε και κάποιον άλλον μαζί του. Και σκέφτηκε να πάει απ το καφενείο για να πάρει τον Θεοφάνη. Αλλά, μόλις έκανε λίγα βήματα για κει, γύρισε πίσω πάλι για το σπίτι του.
Ανοίγοντας την εξώπορτα αθόρυβα, ανέβηκε πατώντας σιγά, με τα νύχια...
Ησυχία στα δωμάτια. Ο γάτος, ένας μαύρος, μόνο έκανε κάποιο θόρυβο, που πήδησε απ το τραπέζι της τραπεζαρίας.
Πάνω κει είδε δυο τρία πιατάκια...
Κοίταξε στο μαγερειό. Κανείς. Σιγά, όσο μπορούσε, ανέβηκε τη σκάλα που φερνε στο μικρό του δωμάτιο, ψηλά, δίπλα στην ταράτσα. Η σκάλα έτριξε λίγο, κι αυτός στάθηκε και μ αγριεμένα μάτια και σφιγμένα δόντια τη διέταξε με το νου του να μην τρίζει...
Αν και ξανάτριξε, του φάνηκε πως δεν έτριζε τόσο δυνατά όσο άλλοτε, ή όπως συνήθιζε. Κι ανέβηκε πάνω. Πατώντας στα νύχια, πλησίασε στο δωμάτιό του. Η πόρτα ήτανε μισανοιγμένη. Κάποιος θα βρισκότανε μέσα...
’νοιξε με βία την πόρτα. Δεν είχε απατηθεί. Υπήρχε κάποιος,  ένα κορίτσι. ΗΣοφία. Τινάχτηκε αυτή φοβισμένη από κάτι που ψαχούλευε.
 Τι θέλεις εδώ; τη ρώτησε αρπάζοντάς την απ το μπράτσο. Φορούσε ένα μπουστάκι που άφηνε τα μπράτσα της γυμνά σχεδόν... Κι αισθάνθηκε αυτός την παχουλή σάρκα στο χέρι του κι είδε μαζί το μελαχρινό της πρόσωπο να χάνει το χρώμα του, και είδε τώρα πιο καλά πόσο είχε γίνει νόστιμο...
 Έλα, της είπε γλυκά, μη φοβάσαι, δεν τα χω με σένα...
Την άλλη μέρα ήταν Κυριακή. Το πρωί επήγε απ το καφενείο για να βρει τον Θεοφάνη. Αλλ εστάθηκε αδύνατο να τον ξεκολλήσει απ τα χαρτιά που έπαιζε.
 Δε χάθηκε ο καιρός, του έλεγε ο Θεοφάνης, έχουμε καιρό!...
Αυτός, που ήθελε να πάει, να περάσει, για να τον δει, να δει ότι έτρεχε γι αυτή, αισθανόταν ταραχή. Αλλ είχε και μια άλλη ταραχή. Είχε πατήσει την αγάπη του, είχε αγκαλιάσει άλλη κόρη, τη φίλησε! Αυτός, αυτός! Είχε άλλη ιδέα για τον εαυτό του, και του φαινότανε να κανε ένα μεγάλο έγκλημα που πάτησε την αγάπη του, λησμόνησε το ξανθό κείνο κεφαλάκι και την πλάγια κείνη ματιά, τη γεμάτη άπειρη γλύκα...
Επιτέλους αποφάσισε να πάει μόνος και πήγε. Στον Θεοφάνη είπε πως θα πήγαινε ίσαμε το σπίτι.
 Μα τι κάνεις στο σπίτι συ; Πάλι κει θα πας; τον ρώτησαν οι άλλοι.
 Κάτι διαβάζω! τους απάντησε.
 Μα τι διαβάζεις; Τόσο σπουδαίο είναι;
 Το ευαγγέλιο του έρωτος! τους είπε ο Θεοφάνης.
 Α, α! τώρα το καταλάβαμε!
 Έχει δίκαιο ο κατηγορούμενος!
Ο Φίλιππας θύμωσε και ο Θεοφάνης αναγκάστηκε να τους πει με ύφος σοβαρό ότι η αλήθεια ήταν ότι κάποιο βιβλίο διάβαζε για τα βάθη της Αφρικής, για...
Αλλ απ το σπίτι της μικρόσωμης κόρης που πέρασε, πάλι αποτυχία... Κρίμα η συγκίνησή του, κρίμα το χοροπήδημα της καρδιάς! Παρηγορήθηκε όμως με τη σκέψη πως το απόγευμα, που ήταν Κυριακή, θα την έβλεπε, δίχως άλλο, στην πλατεία, όπου όλη η πόλη μαζευόταν.
Και το απόγευμα ξεκίνησε αφού κάτι πάλι, μια ταραχή, έπαθε.
Η Σοφία είχε περάσει από κοντά του κοιτάζοντάς τον μ ένα χαμόγελο.
Μα πού το βρήκε; σκεπτόταν έπειτα.
Και του φάνηκε, ενώ δεν το ήθελε καθόλου, πως αυτό ήταν ανώτερο, πιο γλυκό απ της ξανθούλας τη ματιά.
Τον θύμωσε όμως αυτό, γιατί το βρήκε έτσι...
Και βγήκε έξω έχοντας στο νου του την ξανθούλα. Σε λίγο, καθώς πήγαινε, πάλι η ματιά της μελαχρινής δούλας ήρθε στο νου του. Τώρα θέλησε να θυμώσει με τον εαυτό του, γιατί της τάραξε τη γαλήνη. Αλλ αισθάνθηκε μια ηδονή να ξεπετιέται δυνατή, σα να βρισκόταν κρυμμένη και παραμόνευε να φανεί.
Όταν έφθανε στην πλατεία όμως, έφθασε με τη μορφή της ξανθούλας στο νου του να λάμπει. Αλλά και πάλι, πέρα, σαν κολλημένη σε μια άκρη και όμοια με σκοτεινό σημάδι, μια άλλη μορφή επίμονα έμενε: η μορφή της μελαχρινής Σοφίας...
Όταν ο κόσμος έφυγε, το πανηγύρι τελείωσε, ο Φίλιππας έμεινε δυσαρεστημένος με τη μικρόσωμη κόρη.
Την είχε βρει μέσα στο πολύχρωμο πλήθος, αλλ ό,τι ήλπιζε δεν έγινε. Σα να τον λησμόνησε, να μη τον θυμόταν καθόλου! Ήτανε με μια φίλη της, και στο χαιρετισμό του τον βαθύ μόλις κούνησε το κεφάλι, και η ματιά της ψυχρά τον κοίταξε.
Α, χωρίς άλλο, κάτι κακό θα της είπε γι αυτόν κείνος ο βλάκας ο αδελφός της! Πόσο όμως ήταν ωραία! Φορούσε αυτή τη φορά ναυτικά και κούκο ναυτικό.
Μα τι ζητούσε έπειτα, με τη φίλη της, μες στα κηπάρια; Σα να παίζανε κυνηγητό με κάποιον! Είχανε σταθεί πίσω από κάτι χαμόδεντρα και κρυφόβλεπαν... Όταν παρουσιάστηκε ο Φίλιππας, φύγανε.
Τι να τανε; έλεγε αυτός.
’λλοτε αισθανόταν απογοήτεψη δυνατή και μαζί και θυμό, αλλ όταν την έφερνε με το νου του, πώς ήτανε, μανιακά έλεγε πως θα επέμενε. Αλλά και σε όλο αυτό το διάστημά, σε όλη αυτήν την πάλη, δεν έπαυε μια μορφή να φαίνεται σα να θελε να τον εμποδίσει να σκέπτεται την ξανθούλα.
Και όταν η μέρα άρχισε να χάνεται και το σκοτάδι ν απλώνεται, αισθανόταν την εικόνα της ξανθούλας να υποχωρεί μπρος στο μελαχρινό πρόσωπο κείνο και σε μια έτοιμη ηδονή. Και για να δικαιολογήσει αυτό, έλεγε πως το κανε από εκδίκηση.
Απ ώρα η πλατεία είχε ερημωθεί, ο ψυχρός αέρας είχε διώξει μετά τη δύση του ήλιου και τους τελευταίους περιπατητές. Σύννεφα είχαν πέσει στον ουρανό και η θάλασσα σκοτεινή κυλούσε τα κύματά της στην παραλία...
Στο σπίτι, που πήγε, το βρήκε αλλιώτικο. Όλοι να περπατούνε σιγά και με τις μύτες των παπουτσιών τους. Η μάνα του είχε βγει από πάνω απ τη σκάλα, καθώς ανέβαινε αυτός χτυπώντας δυνατά τα ποδιά του στα σκαλοπάτια, και του έκανε:
- Σουτ!...Σιγά!
Θέλησε να τη ρωτήσει τι συμβαίνει, αλλ αυτή τον κοίταξε άγρια κι έφυγε.
Μην είναι κανείς άρρωστος, ο πατέρας;
Περπάτησε κι αυτός σιγά, χωρίς να ξέρει τι συμβαίνει. Η πόρτα της τραπεζαρίας ήταν κλεισμένη.
Μην έχουνε μέσα συμβούλιο;
Να ρωτήσει τους αδελφούς του δεν ήθελε, και πήγε στο μαγερειό πατώντας σιγά. Εκεί βρήκε τη Σοφία, κι αυτή του είπε τι έτρεχε:
 Ο γαμπρός σας κάνει το σχέδιο της μηχανής κείνης που λεγε!
Και το κανε κει στην τραπεζαρία, γιατί είχε άπλα...
Κάθισε μες στο μαγερειό, για να μην αναγκαστεί να περπατήσει σιγά τώρα που έμαθε την αιτία. Κι έμεινε ώρα μέσα κει, χωρίς να τολμά ν  απλώσει στη Σοφία, που τον κοίταζε με τα μαύρα μάτια της και του άναβε περισσότερο την επιθυμία που χε γι αυτή. Όλοι περπατούσανε με τις μύτες των παπουτσιών τους, και θα ήταν πολύ τολμηρό αν το κανε...
 Μα τι μηχανή είναι αυτή που θα κάνει; τον ρώτησε η Σοφία.
 Τι μηχανή είν αυτή; της απάντησε. Ξέρω κι εγώ! Νομίζεις ότι δίνω προσοχή σ αυτούς;... Δε μ αφήνεις! Ούτε με μέλει, ούτε προσέχω τι κάνουν!... Ας βρούνε και μια μηχανή να κάνουν ανθρώπους ! Αν και καλύτερους από τη μηχανή τη γνωστή δε θα μπορέσουν ποτέ να κάνουν!..
 Έλα, δεν ντρέπεσαι!... του έκανε η Σοφία κατεβάζοντας λίγο το κεφάλι, αλλά κοιτάζοντάς τον μ άπειρη γλύκα, που χε και κάτι ντροπής.
Και βραδύνανε να φάνε. Ο πατέρας του, που είχε έρθει, περίμενε στο σαλονάκι να τελειώσει ο γαμπρός του το σχέδιο, χωρίς να μιλά, με σκυμμένο κεφάλι.
Επιτέλους άνοιξε η πόρτα της τραπεζαρίας. Και μεμιάς τότε, σα να αφέθηκε ελεύθερος ο θόρυβος, ακούστηκαν ομιλίες, γέλια. Ο γαμπρός του όμως αμίλητος έμενε και όλο σήκωνε τα μαλλιά του.
Λάδι πολύ θα χρειαστεί γι αυτή τη μηχανή! σκάφτηκε ο Φίλιππας.
Και στο τραπέζι, όσο τρώγανε, ο γαμπρός του έμεινε σχεδόν αμίλητος και μόνο κάτι λεξούλες έλεγε:
 Ναι... μάλιστα... πώς;
Και κάθε τόσο σήκωνε τα μαλλιά του.
Ο Φίλιππας, που είδε όλους να τον κοιτάζουνε μ αληθινή ευλάβεια, ζήλεψε. Αλλά στου πατέρα του τα μάτια δεν το δε αυτό καλά, αυτουνού τα μάτια σα να λεγαν κι άλλα πράγματα...
Η αδελφή του καθόταν υπερήφανη κοντά στον άντρα της. Και του χε πει με τρυφερή μέριμνα:
 Θα κουράστηκες πολύ, ε, Περικλή μου;
 Ε, λίγο! έκανε αυτός κι έπιασε το μέτωπό του.
Οι δυο αδελφοί του Φίλιππα κοιταχθήκανε χωρίς να μιλήσουν κι έγειραν τα κεφάλια στα πλάγια, κρεμώντας λίγο τα χείλια, κι έκαναν μια κίνηση με το χέρι. Κι έλεγαν όλα αυτά μαζί:
 Έχει δίκαιο!
Τρώγανε σιωπηλοί σχεδόν ή, όταν μιλούσανε, μιλούσανε σιγά. Πού άλλοτε!...
Ο Φίλιππας επρόσεχε σ αυτά και πειραζόταν. Αλλ είδε να τον κοιτάζει, όταν ερχόταν, η Σοφία, που έφερνε σιγά τα φαγιά.
Μετά πήγε αυτή στην πόρτα της τραπεζαρίας που έβγαινε στο μαγερειό και κει στάθηκε κοιτάζοντάς τον. Αυτός τότε φοβήθηκε μην την ιδούνε. Αλλ αυτοί αλλού προσέχανε.
Και πώς τον κοίταζε! Τα μάτια της τα μαύρα τι βάθος έπαιρναν!
Η καρδιά άρχισε να χτυπά με ανησυχία ηδονικά, κι αισθανότανε να τρέμει...
Η μορφή της μικρόσωμης κόρης, που έκανε να χαθεί, σβήστηκε γρήγορα.
Όταν φάγανε, ο γαμπρός του μίλησε. Καθώς είχε το χέρι του ακουμπισμένο στο τραπέζι, κούνησε πρώτα την πυγμή του, την έφερε βόλτα σα να κανε με κάποιο αόρατο σπαθί κύκλους κι έπειτα είπε:
 Εδώ θα δούμε!
Σα να κρεμάστηκαν όλοι, εκτός απ τον Φίλιππα, απ τα χείλια του.
 Για την εφεύρεση; τον ρώτησε η γυναίκα του.
Αυτός δεν της απάντησε, αλλ είπε:
 Μα δεν ξέρετε τι κούραση αισθάνομαι!
 Μα είναι δυνατόν να μην έχετε κούραση! Εδώ εργάζεται ο νους! μίλησε και η πεθερά του.
 Σωστό, όσο να το πάρει κανείς και να το εφαρμόσει... είπε και ο αδελφός του Φίλιππα, ο Σωκράτης, κάνοντας το χέρι του να πάρει σχήμα φόρμας.
Ο γαμπρός του κούνησε το χέρι του γρήγορα σα να λεγε: «Αυτά δεν είναι τίποτε!» Και είπε κουνώντας το κεφάλι δεξιά και αριστερά:
 Κούραση, κούραση!
 Να πας έξω, να πάρεις λίγο αέρα, του έκανε η γυναίκα του, να ξεδώσει ο νους σου!
 Ναι, πρέπει, είπαν και οι άλλοι, μην κλειστείς μέσα ύστερα από τέτοια εργασία! Ο νους θέλει να ξεκουραστεί, ν αναπαυτεί· από τίποτε ωραίον!...
 Να βρείτε τους φίλους σας...
 Τους φίλους μου να βρω! Ποιανούς φίλους μου;
 Εκείνους που πας και βρίσκεις, ποιανούς άλλους! του είπε η γυναίκα με μικρό θυμό.
Αυτός κούνησε το χέρι του νευρικά κι ύστερα είπε:
 Λαμπρά!... Επειδή πηγαίνω και βρίσκω κάτι... να τους πω ανθρώπους; Αυτό είναι μια ερώτηση! Αυτοί λοιπόν οι κύριοι γινήκαν και φίλοι μου, που δύναμαι να ξεκουράσω το νου μου ομιλών με ανθρώπους, οι οποίοι άλλο δεν κάνουν παρά να μιλούνε για εμπόριο και πόσα κέρδισαν, και κάποτε να τσακώνονται για πολιτικά! Αυτοί είναι οι φίλοι που πάω και βρίσκω! Σας αρέσουν; Τώρα γιατί πάω αφού δεν είναι του γούστου μου; Θα σας το εξηγήσω κι αυτό!... Μα πού και πώς να βρω στο γαϊδουρότοπο αυτόν εδώ άλλους να καθίσω λίγο; Οι άλλοι είναι ακόμα χειρότεροι! Τι λέω! Τρεις φορές χειρότεροι! Και αναγκάζομαι να κάθουμαι μ αυτά τα κτήνη και να χασμουριούμαι απ την αηδία! Πού να πάω;
 Έχει δίκαιο! μίλησε η πεθερά του, ενώ ο πεθερός του έμεινε σιωπηλός με σκυμμένο λίγο το κεφάλι και κρατώντας το κάτω χείλι του και κουνώντας το ελαφρά.
 Έπειτα, είπε πάλι ο γαμπρός του, εγώ έχω πολλά που με βασανίζουνε! Θέλω εργοστάσιο! Δεν πιστεύω ότι μπορούν αυτά εδώ τα γύφτικα να μου κάνουν αυτήν την εργασία! Κι έπειτα θέλω να δώσω στο ένα αυτό το τεμάχιον, στ άλλο εκείνο! Έτσι πρέπει, για να μην καταλάβουν τι θέλω να κάνω! Και είναι αδύνατον να γίνει αλλού! Αδύνατον! Εγώ πολεμώ, βάζω εμπρός εργασία που από χρόνια είχα στο νου μου... Τώρα, θα πετύχω;... Εγώ έχω πεποίθηση! Τώρα μπορεί να συμβεί το εναντίον! ’νθρωποι είμεθα! Αυτό είναι σα μια επιχείρηση, αλλά τι επιχείρηση! Μπορεί να χάσεις, αλλά άμα κερδίσεις... Χαιρέτα μας τον πλάτανο!... Αυτά, που λέτε... Για να ξεκουραστεί ο νους, πρέπει να βρίσκει ανθρώπους να μιλά, ανθρώπους! Και νομίζω πως αυτό είναι κάτι.
 Κάτι, λέει!... μίλησε και η γυναίκα του. Είναι το όλον!
Ο Φίλιππας ανέβηκε στο δωμάτιό του και κάθισε αρκετή ώρα στο γραφείο του, χωρίς να κάνει τίποτα. Ύστερα, άμα άκουσε ησυχία και βγήκε και πήγε ίσαμε τη σκάλα, για να βεβαιωθεί, άνοιξε το παράθυρο. Είδε φως στο μαγερειό. Σφύριξε τότε σιγά.
Ένα προσωπάκι φάνηκε στο σιδερόφραχτο παράθυρο του μαγερειού...
 Τώρα, τώρα!... του είπε.
Θέλησε κάτι να της πει, αλλ η μορφή κείνη έφυγε. Αυτός έμεινε στο παράθυρο. Η καρδιά του χτυπούσε ηδονικά. Το προσωπάκι της ξανθούλας ήρθε στο νου του. Σούφρωσε όμως τα φρύδια κι είπε με θυμό: Σώπα!...
Το πρωί σύννεφα είδε να χουν πέσει στον ουρανό. Και ευχαριστήθηκε πολύ. Το βράδυ η Σοφία τού χε πει πως το πρωί είχε δουλειά πολλή και κοπιαστική. Θα βγαζε νερό απ το πηγάδι, ένα βαθύ πολύ, για να γεμίσει πιθάρια και κάτι βαρέλια παλιά, γιατί θα ερχόταν η πλύστρα. Το ντεπόζιτο του βρόχινου νερού είχε σωθεί. Βρύση είχανε μόνο στο μαγερειό, αλλ εκεί που την είχαν ήταν πολύ δύσκολο και πιο κοπιαστικό να παίρνει νερό με ντενεκέ του πετρελαίου. Και του χε πει:
 Α, τα χέρια μου θα κατακοπούνε! Δεν ξέρεις πόσο κουράζουμαι!
Αυτός, όταν αυτή έφυγε, άνοιξε το παράθυρο και κοίταξε ψηλά. Είδε αστέρια να λάμπουν δυνατά στον μαύρο, στον κατάμαυρο ουρανό, τα σύννεφα είχανε φύγει. Έκανε τότε μια ευχή, όχι διαταγή, εζήτησε να πέσουνε σύννεφα και να πιάσει βροχή δυνατή, για να γεμίσει το ντεπόζιτο του βρόχινου νερού.
Και να! Το πρωί σύννεφα, θολά σύννεφα, να χουν κρύψει το γαλάζιο χρώμα τ ουρανού, έτοιμα για βροχή!
Αισθάνθηκε πως ακουγόταν.
Αλλ όλη τη νύχτα την είχε περάσει με τη μικρόσωμη κόρη! Την έβρισκε, την έχανε, κι έξω απ ένα βαθύ υπόγειο, που καθότανε μια γυναίκα κοινή, την ξαναβρήκε και του δωσε τα χείλια της. Κι ύστερα μανιακά αγκαλιασμένοι κυλιστήκανε κάτω στο πεζοδρόμιο και κοντά στο παράθυρο της γυναίκας εκείνης. Κι ήτανε νύχτα βαθιά, βαθιά, μαύρη νύχτα, και ερημιά παντού...
Και όταν σηκώθηκε, όλος ο νους του ήτανε γεμάτος απ τη μικρόσωμη κόρη. Και σα να χε γίνει στ αληθινά, αισθανόταν ηδονή στη σκέψη του φιλήματός της κι έπειτα στο μανιακό αγκάλιασμα...
Κι άρχισε πάλι να μαλώνει τον εαυτό του για τη διαγωγή του και να ζητά να βγει γρήγορα έξω, για να περάσει απ το σπίτι της ξανθούλας...
Αλλ όταν έφευγε, που στράφηκε και κοίταξε πίσω, αντίκρισε τα μάτια της Σοφίας. Η ματιά της κείνη του φερε μια παράδοξη συγκίνηση. Του θύμισε κάτι πολύ μακρινό, σα να την είχε δει αυτή τη ματιά, αυτήν την έκφρασή της, κάπου άλλοτε, σε χρόνια περασμένα, σε μακρινή εποχή, που χανόταν σε βάθη.
Μα τ είναι αυτά! είπε.
Και περπατούσε με μια τρεμούλα κι αισθανότανε σα να βρισκόταν ο μισός σ αυτόν εδώ τον κόσμο και ο άλλος να χε βυθιστεί στο χάος, στα πεθαμένα χρόνια, στη μαυρίλα του άγνωστου, που χε ανοίξει, είχε φωτιστεί για λίγο...
Μπα, τι έπαθα, τ είναι αυτά! είπε πάλι. Φαίνεται είμαι στις ώρες μου Και όμως βάδιζε για το σπίτι της ξανθιάς κόρης. Αλλ όταν τ αντίκρισε κι είδε τ ανοιχτά παράθυρά του, στάθηκε και γύρισε πίσω. Δεν ήθελε και ντράπηκε να τον δει να περνά ύστερα απ τον περιφρονητικό της τρόπο, απ την ψυχρή της κείνη ματιά.
Είχε απομακρυνθεί απ το σπίτι της αρκετά, όταν πάλι γύρισε πίσω. Και πέρασε.
Στ ανοιχτά παράθυρα δεν ήταν κανείς, οι κουρτίνες οι άσπρες φούσκωναν απ το αεράκι που φυσούσε, αλλά ξαφνικά, σα να παραμόνευε, φάνηκε αυτή, η ξανθιά κόρη, με ξέπλεχα μαλλιά...
Θαμπωμένος, πέρασε.
Σταγόνες αρχίσανε να πέφτουν απ τα θολά τα σύννεφα... Κοίταξε ψηλά. Επεθύμησε να πιανε βροχή δυνατή για να γέμιζε το ντεπόζιτο...
Κι είχε σκοτεινιάσει σχεδόν. Σε πολλά καταστήματα, στο βάθος τους, είδε φως να χουν ανάψει. Του άρεσε έτσι, μες στη βροχή, που περπατούσε, η σκοτεινιά. ’φησε τις σκέψεις του για άλλοτε κι έβαλε τα χέρια στις τσέπες κι άρχισε να περπατά σιγά. Θέλησε κάτι να τανε, να ταν...
Στο σπίτι πήγε νωρίς και κλείστηκε στο δωμάτιό του.
Η βροχή είχε πάψει, κι άκουγε τον κρότο του μαγκανιού να δουλεύει γρήγορα.
Θα τον ενοχλούσε η σκέψη της Σοφίας, αν δεν είχε μια άλλη ενόχληση.
Όταν ερχόταν στο σπίτι, συναντήθηκε με τον γαμπρό του, σκεπασμένο από μια μεγάλη ομπρέλα, που τον έκανε να πει:
 Για να μη λιώσει η ζάχαρη...
Αλλά και ο γαμπρός του είδε και τον κοίταξε μ ένα ύφος και με μια ματιά, που, όσο τη θυμάται ο Φίλιππας, αισθάνεται θυμό και θυμό...
Μα το είπα, έλεγε, θα του χαλάσω τη φάτσα!
Αλλά δεν έφτανε αυτό, και σε μια στιγμή που το μαγκάνι σώπασε, άκουσε να του ξύνουν την πόρτα. Κατάλαβε πως ήταν η Σοφία και σηκώθηκε γρήγορα, της άνοιξε και την άρπαξε στην αγκαλιά του. Όλα φύγανε, ο θυμός, η ξανθούλα, σα χαρτιά κύλησαν, πήραν δρόμο, που τα φυσά δυνατός άνεμος. Αλλ η Σοφία τού είπε και νέα. Του είπε πως ο γαμπρός του πήγε στον πατέρα του για να του πει ξάστερα πως θέλει να του δώσει λεπτά για τη μηχανή και για να πάει στην Αθήνα με τη γυναίκα του. Κι είχανε γίνει το πρωί φασαρίες. Φώναζε ο γαμπρός του, και μαζί όλοι οι άλλοι. Θέλουν κι αυτοί να πάνε στην Αθήνα! Και λένε πως ο παλιόγερος τους θέλει κει κλεισμένους σα σε μοναστήρι, ενώ έχει περιουσία...
Και η Σοφία έφυγε πάλι σιγά, αθόρυβα, καθώς είχε πάει.
Ο Φίλιππας έμεινε σκεπτικός.
Ουμ, ουμ! έκανε, κλείνοντας λίγο το να του μάτι. Εδώ βλέπω γίνονται δουλειές κι εγώ κοιμούμαι! Για στάσου... Αυτοί θα τον φάνε τον γέρο!
Του φάνηκε σα να ελευθερώθηκε από κάτι που δεν τον άφηνε να δει καλά τι γίνεται γύρω του, μέσα στο σπίτι. Και πρώτη φορά σκέφτηκε καλά τι γινόταν, πρώτη φορά έβλεπε πόσο είχαν αλλάξει αυτοί, εκτός απ τον πατέρα του, απ τον καιρό που μπήκε ο γαμπρός του ο Περικλής μέσα στο σπίτι. Είχαν πάθει όλοι τους μια μεγαλομανία που δεν είχε όρια. Κόψανε σχέσεις με οικογένειες, γιατί δεν τους φανήκανε να χουν αριστοκρατικό. Κι είχαν μ αυτές χρόνια και χρόνια φιλία. Και κρατούσανε φιλία με λίγες, που είχαν κι αυτές την ίδια λόξα. Κι άλλο δεν άκουγες πια στο σπίτι παρά για αριστοκρατία, καλούς τρόπους, και να σιχαίνονται τον τόπο αυτόν, που τους παραπλούτισε, και να τον βρίζουνε μπακάλικο. Είχαν αρχίσει να βρίσκουνε για προσβολή τη δουλειά του πατέρα τους, γιατί ήτανε μεγαλομπακάλης, και να του λένε να την παρατήσει και να κάνει μια λεπτότερη εργασία...
- Τραπεζίτης, είναι ωραία εργασία, δεν έχει τίποτα κακό! είχε ακούσει πολλές φορές ο Φίλιππας την αδελφή του να λέει.
Αυτή κρατούσε τη σημαία της αλλαγής μες στο σπίτι. Και με τρόπο λέγανε στον γέρο Μπαλάτη, τον πατέρα του Φίλιππα, πως καλό και ωραίο θα κανε να τα πουλούσε όλα και να πήγαιναν στην Αθήνα, όπου θα περνούσανε μια θαυμάσια ζωή. Απ του γέρου Μπαλάτη όμως τ αυτιά απ τη μια μεριά μπαίνανε και απ την άλλη βγαίνανε. Αλλά να η Επανάσταση! Και αρχηγός ήταν ο γαμπρός του ο Περικλής! Αυτός είχε σπουδάσει μηχανικός, αλλά καθόταν. Απ τον καιρό που παντρεύτηκε πάντα ταξίδια έκανε. Του γάμου ταξίδια. Τα λεπτά τα μετρητά τα είχε φάει σ αυτά τα ταξίδια και είχε αρχίσει να ζητά για τα καθημερινά του έξοδα χρήματα απ τον πεθερό του.
Εδώ, στη σκέψη αυτή, του ήρθε θυμός του Φίλιππα. Όλο λεπτά, λεπτά του δίνουν, ενώ σ αυτόν;... Οι τσέπες του ήταν απείραχτες, ενώ τα ρούχα του πηγαίνανε να λιώσουν!
Για ορίστε! Κοιτάτε, στο θεό σας, στο διάβολό σας! είπε σα να τις έδειχνε σε κάποιον τις τσέπες του και τις έσυρε έξω. Πεντάρα, πεντάρα τσακισμένη!... Πού να βρεθεί!...
Σκέφτηκε όμως πως, αν ζητούσε, ποτέ δε θα του αρνιόταν ο πατέρας του.
Να ζητήσω! Έπρεπε να το χει καταλάβει πως είμαι κι εγώ άνθρωπος! Τι με μέλει!
Αλλά πάλι, αν και του ρθε να μην ανακατευτεί, πάλι σκέφτηκε γι αυτά που γινόντουσαν. Πρέπει να λάβω μέρος, γιατί θα κάνουνε τον γέρο άνω κάτω! Θα του πάει του φουκαρά η σκούφια του ανάποδα!
Του φάνηκε όμως πως είχε και κάποιο δίκαιο ο γαμπρός του, που ζητούσε τώρα χρήματα, αφού ήθελε κάτι να κάνει... Θύμωσε: Ας μην τα τρωγε τα δικά του σε ταξίδια! Ου, τον άτιμο! Είχε θυμηθεί και τον τρόπο που τον κοίταξε: Τον άτιμο, ξεσκόνισμα τα μάγουλά του θέλουνε!... Τον άτιμο!
Κούνησε το κεφάλι του για λίγο. Ύστερα είπε σηκώνοντας το δάχτυλο: Να ξέρεις όμως, αυτός... σε μένα διακρίνει εμπόδιο!
Ο πατέρας του δεν ήρθε το μεσημέρι. Ο γαμπρός του στη μέση ούτε τον κοίταξε που μπήκε, αλλ είχε ένα ύφος αγριεμένο, που τον αγρίεψε κι αυτόν.
Αλλ η Σοφία δεν ήρθε να φέρει το φαΐ, και κάθε τόσο σηκωνόταν η αδελφή του. Ύστερα είδε την πλύστρα, μια χοντρή με μικρά μάτια γυναίκα και με πλαδαρό και με μεγάλες ζάρες πρόσωπο, να έρχεται και να υπηρετεί.
Και τρώγανε σιωπηλοί.
Ο Φίλιππας αισθάνθηκε ανησυχία: Μα πού είναι αυτή;
Και το τραπέζι τελείωσε έτσι, χωρίς να λένε σχεδόν τίποτα.
Του φαινόταν σα να τανε δεμένος τόση ώρα και τον λευτερώσανε. Και καθώς αυτοί διευθύνονταν στη σαλίτσα, αυτός μπήκε στο μαγερειό, όρμησε έπειτα κάτω και κοίταξε. Η Σοφία δεν ήταν ούτε εκεί.
Η καρδιά του χτυπούσε δυνατά, τα πόδια του είχανε γίνει βαριά και η όψη του είχε χαλάσει.
Μα τι έγινε; Μην την έδιωξαν;
Ζάλη του ρθε. Και σ αυτή την ταραχή είδε κάτι καλά, που δεν ήξερε.
Την αγαπώ! είπε.
Ναι, και τι άλλο ήταν αυτό απ αγάπη; Αυτήν αγαπούσε!
Και τώρα το πρόσωπο της ξανθούλας που φάνηκε στο νου του, του φερε θυμό, γιατί αυτή έφταιγε που αυτός δεν την πρόσεξε περισσότερο, δεν... Α, θα την έβρισκε, αν την είχανε διώξει, δε θα την άφηνε, όχι, ποτέ!
Ζαλισμένος πήγε μέσα. Η γυναίκα, η πλύστρα, έπλενε τα πιάτα μες στο μαγερειό. Πέρασε στην τραπεζαρία και απ εκεί βγήκε στο διάδρομο.
Εκεί βρήκε τους αδελφούς του να κάθονται μ έναν γεροντάκο, που του τον σύστησαν για πατριώτη του πατέρα τους. Και δε θα τον σύσταιναν, αν ο γεροντάκος δε ρωτούσε, που τον είδε. Αυτοί τον γεροντάκο τον ήξεραν. Τον είχανε γνωρίσει στην πατρίδα του πατέρα τους, που είχαν κάποτε με τη μάνα πάει. Είχανε μείνει και στο σπίτι του. Τώρα είχε έρθει ζητώντας τον πατέρα τους. Κι επειδή δεν τον βρήκε στο κατάστημά του, ήρθε στο σπίτι, είχε κάτι δουλειές...
Έμεινε κι αυτός εκεί, μη θέλοντας να πάει επάνω, κι έκανε πως ακούει. Μα και όταν ήθελε να προσέξει, κάτι σα ρεύμα που φαινότανε να τρέχει στο νου του τα παρέσυρε.
Αλλά να, η πόρτα! Ο χωριάτης σηκώθηκε νομίζοντας πως είναι ο πατέρας του, αλλ αντί να φανεί αυτός, φάνηκε η μορφή η μελαχρινή της Σοφίας.
Γαλήνη έπεσε μεμιάς στο νου του Φίλιππα. Η τρικυμία έπαψε που τον έδερνε, και σα να λαμψε μεμιάς λαμπρός ο ήλιος.
 Μα γιατί άργησες; η φωνή της μάνας του ακούστηκε αγριεμένη.
Είχε βγει στην πόρτα της σαλίτσας.
 Μαμά! η φωνή της αδελφής του από μέσα, για να κρατήσει το θυμό της μάνας της.
Ο Φίλιππας φοβήθηκε στην αρχή μην η μάνα του, και ας ήταν ο πατριώτης του πατέρα του εμπρός, ορμήσει και τη χτυπήσει, όπως έκανε συχνά, και αναγκαστεί κι αυτός να επέμβει. Αλλ η μάνα του δεν όρμησε, έμεινε στην πόρτα με αγριεμένα μάτια λέγοντας:
 Ακούς, η πλύστρα να πλένει τα πιάτα, να κάνει τη δικιά σου δουλειά!...
 Μα, κυρία, της έλεγε η Σοφία, αυτή μ άργησε, όσο να τα δώσει! Δε φταίω γω!
 Πού ν τα!
 Να τα, να τα!
Η κυρία της άπλωσε το χέρι της και τ άρπαξε και μπήκε πάλι μες στο σαλονάκι. Η Σοφία κοίταξε τον Φίλιππα, κι αυτός της ένεψε να φύγει.
Ο γερο-χωριάτης γελαστός κουνούσε το κεφάλι:
 Μα δε μου λέτε, αυτή, είπε δείχνοντας με το κεφάλι το μέρος που η Σοφία είχε φύγει, δεν είναι η κόρη του Κοντομιχάλη, ε;... Όμορφο γίνεται το κακόμοιρο! ’τυχο όμως, άτυχο! Ποιος το λπιζε ποτέ, του Κοντομιχάλη το παιδί να γίνει ψυχοπαίδα στου Μπαλάτη!...
 Γιατί; ρώτησε ο ένας αδελφός του.
 Γιατί;... Φαίνεται δε θα το ξέρετε, για να ρωτάτε! Θα σας το πω εγώ! Γιατί αυτουνού εκεί του κοριτσιού η φαμίλια του ήταν η πρώτη μες στον τόπο μας!... Αυτό δε σας το είπε ο πατέρας σας; Το ξέρει καλά και καλά!...
 Μα εγώ έχω ακούσει, του απάντησε ο Σωκράτης, ο αδελφός του Φίλιππα, πως η δικιά μας ήταν η πρώτη!...
 Ποιος το είπε; Δεν το λέω να σας προσβάλω, παιδί μου, μα αυτή είναι αλήθεια!... Ο πατέρας σας δεν πιστεύω να σας το είπε αυτό!... Εμένα τι με μέλει, μα αυτό είναι η αλήθεια!... Καλή κι άξια ήταν η φαμίλια του πατέρα σου, μα αυτή, του κοριτσιού, ήταν η πρώτη!... Κι ύστερα, τι άλλο θέλετε, ξέρετε γιατί ξενιτεύτηκε ο παππούς σας;...
 Γιατί ξενιτεύθηκε; τον ρώτησε με κάποιο θυμό ο αδελφός του Φίλιππα, ο Μίμης.
 Γιατί; Τώρα σεις, παιδάκια μου, δε σας αρέσουν αυτά, το βλέπω, μα αυτή είναι η αλήθεια!... Ξέρετε λοιπόν γιατί ξενιτεύτηκε; Πρέπει να το ξέρετε κι αυτό, δεν κάνει κακό! Ο πατέρας σας αυτό δεν μπορούσε να σας το πει, έπρεπε να τ ακούσετε απ άλλονε!... Ξενιτεύτηκε ο παππούς σας, γιατί είχε ξετρελαθεί με τη γιαγιά αυτουνού του κοριτσιού, της ψυχοπαίδας σας! Και ο γερο-Μπάτσας δεν ήθελε ούτε ν ακούσει γι αυτόνα! Ήθελε έναν άλλο, τον Μπάρα, που χε κι αυτός χρήματα και καράβια! Κι ο παππούς σας φαρμακώθηκε απ τον καημό του, αλλά τον σώσανε! Κι ύστερα έφυγε, πήγε στην Αμερική με καράβια! Και η γιαγιά της όμως τον αγαπούσε, λέγανε, κι είχε αρρωστήσει!... Μα και δεν έζησε πολλά χρόνια, η καημένη, δυο παιδιά έκανε και πήγε... Και λένε ότι την έφαγε αυτό, του παππού σας!...
Ο Φίλιππας έφυγε ευχαριστημένος απ το σπίτι και διευθύνθηκε στο καφενείο για να βρει κάποιον ή κάποιους και να μιλήσει. Δεν τον έμελε και να λέγανε και για το Ελεύθερο Κράτος.
Απ  έξω απ  το καφενείο βρήκε τον Θεοφάνη να περπατά πάνω κάτω και να χτυπά τη μαγκούρα του χάμω, στις πλάκες του πεζοδρομίου.
’μα είδε αυτός τον Φίλιππα, στάθηκε υψώνοντας το χέρι που κρατούσε τη μαγκούρα του.
- Βρε  αδελφέ, αν δεν ερχόσουνα θα ερχόμουνα γω να σ έβρισκα στο σπίτι! του είπε. Έχω πράματα να σου πω!...
Και γρήγορα άρχισε να του λέει πως είχε βρει κάποιον απ τη γειτονιά της ξανθούλας και τον ρώτησε γι αυτή! Και τι του είπε αυτός! Πράματα και θάματα της ξανθούλας, που λεγότανε Ρηγούλα! Αυτή η Ρηγούλα ήταν μια βρομίτσα, πρώτη λέρα, αφού και με τον ψάλτη της εκκλησίας που πήγαινε τα χε φκιάξει! Και μόνο μ αυτόν; Και με τον διάκο, έναν τράγο ίσαμε κει απάνω! Είχε προτίμηση φαίνεται στους εκκλησιαστικούς. ’σε τα παλιά της, όταν πήγαινε σχολείο! Είχε γίνει πρώτη στη σύνταξη ερωτικών επιστολών! Γυμναζόταν το κορίτσι στη σύνταξη...
Ο Φίλιππας, αν και είχε αποφασίσει πια να τραβηχτεί απ την ξανθούλα, αισθάνθηκε κάποια ταραχή, ζήλια και δυνατά παρουσιάστηκε εμπρός του αυτή με τα ναυτικά και όπως την είχε δει στο παράθυρο, με ξέπλεχα μαλλιά. Αλλά γρήγορα ευχαριστήθηκε ότι θα ησύχαζε απ εκεί και θα αφοσιωνότανε στη Σοφία.
Ευχαρίστησε τον Θεοφάνη και του είπε πως κι αυτουνού έτσι είχε αρχίσει να του φαίνεται. Και να το! Σώθηκε από μια βρομίτσα, που, αν έμπλεκε, αλίμονο του!
Μέσα στο καφενείο, που μπήκαν έπειτα, βρήκαν τον ιδιοχτήτη του, τον Λούκα, να παίζει χαρτιά με τον Κουρομάτη, έναν της παρέας. Ο Κουρομάτης αυτός ήταν ο πονηρότερος απ όλη τη συντροφιά και αυθάδης, αναιδής όσο παίρνει. Ένας, που τις αποκριές όταν πήγαινε μ άλλους φίλους σε σπίτια να διασκεδάσουν άρπαζε τα κορίτσια και τα χόρευε χωρίς να ξέρει διόλου χορό. Και πάνω στο χορό, κάθε τόσο σήκωνε, για σκέρτσο, και το ένα του πόδι. Ψεύτης, ύπουλος, χωρίς καμιά πίστη. Μόνον όταν μεθούσε, γινόταν ευαίσθητος και θυμόταν τότε τον μακαρίτη πατέρα του κι έκλαιγε. μια φορά, τις αποκριές, φορώντας τις φουστανέλες του μακαρίτη πατέρα του, ένα τερατώδες φέσι στο κεφάλι κι έχοντας κάτι μουστάκια ψεύτικα, άγρια, που τον κάνανε να μοιάζει με τον Οδυσσέα Αντρούτσο, ή με τη ζωγραφιά του Αντρούτσου, έκλαψε, άμα ήπιε, τον πατέρα του.
Τώρα, παίζοντας με τον Λούκα τον ζαχαροπλάστη, προσπαθούσε να τον κλέψει. Το είδε ο Φίλιππας. Ο Λούκας όμως, ο χοντρός και με τα σάπια δόντια, που έλεγε γι αυτά ότι γινήκαν έτσι απ τη ζάχαρη που κοπανούσε, δεν είχε καταλάβει τίποτα.
Πάνω στο παίξιμο, ήρθαν και άλλοι της συντροφιάς. Πιάσανε ομιλία. Ο Φίλιππας ευχότανε να μην αρχίσουν την ομιλία της Αφρικής και πότε θα πάνε. Αλλά να, ξαφνικά στην πόρτα φάνηκε ο Ζαχαρίας ο παντουφλάς, με τη ζακέτα του τη μαύρη και το ημίψηλο στο κεφάλι, κύριος σωστός.
 Χαιρετώ τους κυρίους! είπε και στάθηκε στην πόρτα.
 Μα τι έγινες! Χάθηκες εσύ! του έκανε ο Λούκας, αφήνοντας τα χαρτιά του κάτω.
 Χάθηκα, χάθηκα!... Και είπαν, λέει, εις τον Κύριον ημών ιησούν Χριστόν τα δαιμόνια: «Ει εκβάλλεις ή μας, επίτρεψον ημιν απελθείν εις την αγέλην των χοίρων. Και είπεν αυτοίς: Υπάγετε!» Τα δαιμόνια, όπως λέει ο φίλος μου Ριφάδης, τα χουν οι περισσότεροι άνθρωποι! Κι αυτά τους κάνουν να κοιτάζουν το κέρδος και να περιφρονούν την αιώνιον ζωήν. Τι κάνει ο καθείς που ούτε κοιμάται καλά; Να κάνει πλούτον, χρυσόν και άργυρον!...
 Ε, καλά, τι μας τα λες αυτά; τον διέκοψε ο Κουρομάτης.
 Πού να καταλάβεις εσύ! Εσύ μοιάζεις με τους Φαρισαίους, που ήτανε γραμματισμένοι, αλλά δεν καταλάβαιναν τον λόγον, τον λόγον του Θεού! Μα και γι αυτό πήγαν κατά δια... κατά Σατανά και σκορπίστηκαν εις τις τέσσερις άκρες της γης!...
 Αμήν! έκανε ο Κουρομάτης.
 Είσαι κουτός, του είπε ο Ζαχαρίας. Κι ύστερα στον Φίλιππα μπαίνοντας μέσα: Δε μου λες, τούτον εδώ, ρώτησε δείχνοντας τον Κουρομάτη, τι θα τον κάνουμε, όταν θα πάμε, με το καλό, εις την γην της επαγγελίας;
 Ιεροκήρυκα! του απάντησε ο Λούκας.
 Ε, ε! έκανε αυτός θυμωμένος και κινήθηκε και περπάτησε μες στα τραπέζια.
Μίλησαν πάλι για την Αφρική. Και θέλανε όλοι να φύγουν πια!
 Να κάνουμε αυτές τις ημέρες καμιά συνάθροιση, τους είπε ο Φίλιππας, να μαζευτούνε και οι άλλοι και να τ αποφασίσουμε πότε!..
Και λέγοντας αυτά, ο Φίλιππας σα να αιστάνθηκε την παλιά του μανία να τον αγγίζει...
Έφυγε για το σπίτι όταν είχαν ανάψει τα φώτα. Ο καιρός ήτανε βαρύς. Σύννεφα είχανε σκεπασμένο τον ουρανό.
Απ τη σκάλα, καθώς ανέβαινε σπίτι του, άκουσε τη φωνή του γαμπρού του κάτι να λέει αγριεμένη.
Κι ήταν όλοι μαζεμένοι στο σαλονάκι.
Πρόσεξε ν ακούσει τι έλεγε. Και ο γαμπρός του φώναζε με φωνή μανιακού:
 Σας το λέγω! Δε θα του επιτρέψω να με καταστρέψει, να καταστρέψει το μέλλον μου! Όχι! Θα χουμε μεγάλα πράγματα! Δε βλέπετε και σας; ’νθρωπος με περιουσία να σας έχει και σας εδώ, στη βρομούπολη!... Τώρα έχει να κάνει με μένα! Εγώ δε λογαριάζω κανέναν! Απ εδώ θα τον πιάσω, απ το μουστάκι, και θα τον οδηγήσω στο συμβολαιογραφείο!...
Ο Φίλιππας παρουσιάστηκε στην πόρτα. Ο γαμπρός του όρθιος μιλούσε στη μέση της σαλίτσας. Στο παρουσίασμα του Φίλιππα, στράφηκε και τον κοίταξε αγριεμένος.
 Δε μου λες, ρε πατριώτη, ποιόνα θα πιάσεις απ το μουστάκι! τον ρώτησε αυτός.
 Τι λες, βρε μόρτη!
Πριν προφτάσουν οι άλλοι να επέμβουν, ο Φίλιππας είχε ορμήσει πάνω στον ψηλό γαμπρό του. Τα χέρια αυτουνού λύγισαν γρήγορα απ τ άρπαγμα του Φίλιππα, που, μαζί μ αυτό, τον χτύπησε με το κεφάλι δυνατά στο πρόσωπο, κάνοντας τη μύτη του να μεταβληθεί σε κάνουλα που έτρεχε αίμα. Κι ύστερα με μια σπρωξιά τον ξάπλωσε χάμω, ρίχνοντας και δυο καρέκλες κι ένα μικρό τραπεζάκι... Φωνές, κακό... Τον σέρνανε να τον ξεκολλήσουν από πάνω του, γιατί είχε κολλήσει ζητώντας να τον αποτελειώσει. Και τον τράβηξαν, ή τραβήχτηκε, όταν είδε τον γαμπρό του να μένει ακίνητος.
 Πάει!
  Αχ!
 Ξίδι!
 Πού είναι κείνη! Ξίδι γρήγορα!
 Φεύγα! έκανε στον Φίλιππα ένας απ τ αδέλφια του.
 Τι λες, ρε; του είπε αυτός, έτοιμος να ορμήσει.
Ο αδελφός σα να μαρμαρώθηκε.
Ο Φίλιππας έφυγε προς τη σκάλα, ενώ ο ένας αδελφός του, ο Σωκράτης, κι η Σοφία τρέχανε μέσα φέρνοντας το ξίδι...
Αυτός γέλασε ένα άγριο ξερό γέλιο:
 Να σώσετε το πιτσουνάκι σας! τους είπε.
Και κατέβηκε. Αλλ' όταν έφτασε στο τελευταίο σκαλοπάτι, πάλι ανέβηκε σιγά. Και κρυφάκουσε...
Κι έμεινε κει κρυφακούγοντας, ώσπου κατάλαβε πως τον είχανε συνεφέρει. Και καθώς έκανε να φύγει, να κατεβεί σιγά τη σκάλα, άκουσε τη φωνή της μάνας στο διάδρομο να λέει:
 Ρεζίλι γινήκαμε, ρεζίλι!
Γύρισε στο σπίτι αργά. Αλλά, που νόμιζε πως όλοι θα κοιμόντουσαν, είδε φως στην τραπεζαρία. Και μέσα κει βρήκε τον πατέρα του να κάθεται μόνος. Μα σα ν άκουσε, καθώς ανέβαινε, και κλείσιμο πόρτας...
Ο πατέρας του τον κοίταξε για λίγο, που μπήκε και στάθηκε, κι ύστερα του είπε μ ένα μικρό κούνημα του κεφαλιού:
 Για έλα δω!
Αυτός πλησίασε. Ο πατέρας του σήκωσε το κεφάλι και τον είδε πάλι:
 Δε μου λες, του είπε, μια φορά μου είχες πει πως θέλεις να ξενιτευτείς, να δεις κόσμο, να κάνεις δεν ξέρω τι... Εγώ το σκέφτηκα και βρήκα πως καλό θα σου κάνει η ξενιτιά!... Ιδού, πάρε αυτά!
Και ο πατέρας του, σύροντας ένα χαρτί, ξεσκέπασε ένα σωρό χρυσά νομίσματα, εικοσόφραγκα...
 Πάρ τα! του είπε ο πατέρας του. Όταν έχεις ανάγκη για άλλα, θα μου γράψεις, για ν αρχίσω να σου στέλνω ταχτικά όσα σου αναγκαιούν...
Τίποτα δεν είπε. ’πλωσε μόνο και πήρε τα λεφτά.
Με διώχνουν! είχε σκεφτεί. Κι έριξε τα εικοσόφραγκα στις τσέπες του όπως άλλοτε, και τώρα κάποτε, έριχνε τα στραγάλια.
 Να κι αυτά...
Και ο πατέρας του έβγαλε το πορτοφόλι του και του έδωσε και χαρτονομίσματα.
 Είναι αρκετά αυτά που μου δώσατε...
 Πάρ τα, σου λέω!
Ο πατέρας του φαινόταν ταραγμένος.
Ο Φίλιππας τα πήρε λέγοντας τώρα ένα «ευχαριστώ».
Δε θέλησε τίποτα να ρωτήσει, αν κι είχε καταλάβει καλά πως αλλιώτικα πολύ θα του τα διηγήθηκαν του πατέρα του.
 Μα έτσι πρέπει, παιδί μου, μίλησε ο πατέρας του, έτσι πρέπει να γίνει! Αν μείνεις εδώ, θα έχουμε και δυστυχήματα! Δεν είδες, του έσπασες τα δόντια και πήγες να του βγάλεις και το μάτι. Μα είναι φοβερό!
 Του έπρεπε! απάντησε σ αυτά ο Φίλιππας.
 Δεν ξέρω, είναι κακό, αυτό λέω! Όχι, παιδί μου, πρέπει ν αλλάξεις! Αυτό σε συμβουλεύω! Δεν κάνουν έτσι! Όλοι είναι στο πόδι! Ή εσύ πρέπει να φύγεις ή όλοι αυτοί! Αυτό είναι!
 Καλά, καλά, κατάλαβα! Θα φύγω αύριο πρωί πρωί, για να μη με δουν και συγχυσθούν!
 Θα μου πεις μόνο πού σκοπεύεις να πας...
 Θα σας γράψω! Χαίρετε!
Και ο Φίλιππας κινήθηκε προς την πόρτα.
 Στάσου, δε μου είπες, πού σκοπεύεις να πας;
 Δε σας είπα; Θα σας γράψω!
Δεν ήθελε να δει τον πατέρα του να συγκινηθεί πολύ, γιατί τον έβλεπε, οσο πήγαινε, να ταράζεται. Κι έφυγε. ’κουσε τον πατέρα του να του λέει:
 Το πρωί τα λέμε!
Θα σας γράψω! Περιμένετε! είπε με το νου του καθώς ανέβαινε τη σκάλα.
Στο δωμάτιό του άναψε φως. Ύστερα, πηγαίνοντας στο παράθυρο, τ άνοιξε και κοίταξε κάτω. Το σιδερόφραχτο παράθυρο δε φωτιζόταν, ήτανε σκοτεινό. Ψηλά μαυρίλα. Αστέρι δεν έλαμπε κανένα, άνεμος φυσούσε δυνατός. Έκλεισε πάλι το παράθυρο σιγά κι άρχισε να περπατά πάνω κάτω μες στο δωμάτιο και να σκέπτεται. Σε όχι πολύ όμως σκέφτηκε πως ίσως ν ακουγόταν κάτω το βάδισμά του και κάθισε στο γραφείο του.
Έμεινε ώρα εκεί.
Ένα ξύσιμο της πόρτας του ελαφρό τον έκανε να πεταχτεί και ν ανοίξει.
Ήταν η Σοφία, με αλλαγμένη μορφή. Την άρπαξε, κι αυτή έπεσε στο στήθος του.
 Πε μου, θα φύγεις, ε; Θα φύγεις;...
 Στασου, παιδί μου, και τι θέλεις να κάνω, αφού με διώχνουν;
 Όχι, μη φύγεις, μείνε δω! Θεέ μου! Δε θέλω!
 Πωπω! σιγά, σώπα! Θα μας ακούσουν! Έλα, πάψε, μην κλαις!
Την έσυρε και κάθισαν και οι δυο στο κρεβάτι.
Αυτός τη χάιδευε, τη χάιδευε στο κεφάλι, στα μαλλιά της, κι αυτή γυρμένη στο στήθος του έκλαιε σιγά.
Ο Φίλιππας σταμάτησε το χάιδεμα και την κοίταζε. ’κουσε το σιγαλό της κλάμα. Ξαφνικά της είπε:
  Δε μου λες, άφησε το κλάψιμο! Έρχεσαι μαζί μου;
Αυτή σήκωσε γρήγορα το κεφάλι και τον κοίταξε. Τα δάκρυα κοπήκαν. Τα τελευταία πέφτανε και κυλούσανε στα μάγουλά της.
 Πώς... πώς είπες; τον ρώτησε.
 Είπα πως, αν θέλεις, να ρθεις μαζί μου!
 Το ρωτάς;
Εσφόγγισε τα υγρά απ τα δάκρυα μάτια της με το χέρι της και τον κοίταξε καλά.
 ’κου δω, Σοφία, της είπε αυτός. Πρόσεξε καλά τι θα σου πω! Αν θέλεις, να γίνεις γυναίκα μου!... Ναι, γυναίκα μου! Τ ακούς;
’κου τώρα! Εγώ θα φύγω αύριο, και μετά πέντε μέρες... Θα περάσουνε γρήγορα! Μα και δεν μπορώ να κάνω αλλιώς, πρέπει να τακτοποιηθώ, να βρω σπίτι! Έτσι δεν είναι; Λοιπόν, πρόσεχε...
’μα η Σοφία έφυγε, αυτός βγήκε και βρήκε σ ένα πολύ μικρό δωμάτιο που ήταν κει κοντά του μια βαλίτσα καινούργια του γαμπρού του και την πήρε στο δωμάτιό του. ’ρχισε να τοποθετεί τα ρούχα του. Ύστερα πήρε τα χαρτιά του απ το μέρος που τα είχε κρύψει. Αν και η Σοφία τού είπε πως αυτή τα είχε ανακατώσει κι είχε ανοίξει το συρτάρι χωρίς να της πει κανείς, με το κλειδί του μπουφέ, αυτός τ άφησε κει. Το μόνο που είχανε μάθει αυτοί απ τη Σοφία ήταν ότι αυτός κλεισμένος έγραφε. Τον είχε δει απ τις μεγάλες χαραμάδες της παλιάς σαραβαλιασμένης πόρτας του δωματίου του.
Αντί να τα κρύψει τα χαρτιά του, τα κράτησε και τα κοίταξε: Δεν ντρέπεσαι! Βλακείες! είπε.
Και τα έσχισε.
Κουταμάρες! έκανε πηγαίνοντας στο παράθυρο για να ρίξει τα χαρτιά.
Γδύθηκε, άμα τα ετοίμασε όλα, έσβησε το φως και πήγε να πλαγιάσει. Την ίδια στιγμή το δωμάτιό του φωτίστηκε απ αστραπή, και κεραυνός μετά βρόντησε.
Επλάγιασε. ’κουσε σε λίγο έξω τον κρότο της βροχής...
Έμεινε ώρα χωρίς να μπορεί να κοιμηθεί. Όλα πέρασαν απ το νου του, και ύστερα παιδικές αναμνήσεις του ήρθαν. Μαζί θυμήθηκε κι ένα αρνάκι που είχε μικρός, ένα αρνάκι άσπρο, άσπρο, που τον ακολουθούσε σα σκυλί, όπου πήγαινε. Κατέβαινε τη σκάλα, ανέβαινε, έτρεχε στο δρόμο, πίσω αυτό. Και θυμήθηκε τη λύπη του, τα κλάματά του, όταν έμαθε ένα πρωί που το ζήτησε ότι το χανε σφάξει! Κι είδε το αίμα του έπειτα στην αυλή, κάτω απ ένα πεύκο.
Κι αισθάνθηκε πάλι ο Φίλιππας λύπη για το αρνάκι του, λες την παλιά λύπη, σα να ξανάρθε αυτή με την ενθύμηση...

Κι έτσι ο ύπνος τον πήρε. Αλλά δεν κράτησε πολύ και ξύπνησε. Του φάνηκε όμως πως έβλεπε άστρα ψηλά και πως γύρω και πέρα βρισκόντουσαν δέντρα ψηλά πολύ, γιγάντια...
Τον ευχαρίστησε αυτό, αλλά και σα να φοβήθηκε.
Μήπως είναι νεκροταφείο; σκέφτηκε.
Αλλά κυπαρίσσια δεν έβλεπε.
Τα δέντρα, ή τα κλαδιά τους, σιγά σιγά πλησίασαν κι έκαναν ή σχημάτισαν πάνω του μια σκιάδα. Μαζί όμως τότε πέρα η τοποθεσία είχε αλλάξει... Τα μακρινά δέντρα είχανε φύγει, και σπίτια ψηλά, ωραία σπίτια, υψώνονταν...
Το όραμα αυτό έφυγε. ’κουσε έξω τον κρότο της βροχής.
Πάλι έπεσε σε σκέψεις. Ξαφνικά αιστάνθηκε ένα φόβο που θα έτρεχε στο άγνωστο με μια γυναίκα, που θα πολεμούσε να ζήσει, πώς θα έκανε, πώς... πώς... Και μια παράκληση τότε φάνηκε στο νου του. Ζήτησε απ την ψυχή του άσπρου αρνιού του, που τόσο το αγαπούσε, να τον βοηθήσει.
Χαμογέλασε που είδε τι έκανε και κούνησε το κεφάλι...

